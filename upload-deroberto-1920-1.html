<!doctype HTML>
<html><head>
<meta http-equiv="Content-Type" content="text/html;charset=UTF-8">
</head>
<body>
<form name="myWebForm" action="http://localhost/mml/html" method="POST" enc="multipart/form-data">
<input type="submit">
<textarea name="dialect" rows="25" cols="50">
{"paragraph":{"prop":""},"softhyphens":true,"smartquotes":true,"codeblocks":[{"tag":"pre","prop":"level1"}], "section":{"prop":"section"},"headings":[{"tag":"=","prop":"h1"},{"tag":"-","prop":"h2"},{"tag":"_","prop":"h3"}],"milestones":[{"rightTag":"]","leftTag":"[","prop":"page"}],"quotations":{"prop":""},"dividers":[{"tag":"-----","prop":"dash"},{"tag":"--+--","prop":"plus"}],"description":"Novel markup for De Roberto","language":"it","paraformats":[{"rightTag":"<-","leftTag":"->","prop":"centered"}],"charformats":[{"tag":"*","prop":"italics"},{"tag":"`","prop":"letter-spacing"},{"tag":"@","prop":"small-caps"}]}</textarea>
<textarea name="html" rows="25" cols="50"><div class="section"><span style="display: none;" class="page">1</span><h1 class="h1" title="h1">I VICERÈ</h1>

<h2 class="h2" title="h2">I.</h2>

<h2 class="h2" title="h2">PARTE PRIMA</h2>

<h3 class="h3" title="h3">I.</h3>

<p>Giuseppe, dinanzi al portone, trastullava il suo bam<span class="soft-hyphen">-</span>bino, cullandolo sulle braccia, mostrandogli lo scudo
marmoreo infisso al sommo dell’arco, la rastrelliera in<span class="soft-hyphen">-</span>chiodata sul muro del vestibolo dove, ai tempi antichi,
i lanzi del principe appendevano le alabarde, quando
s’udì e crebbe rapidamente il rumore d’una carrozza
arrivante a tutta carriera ; e prima ancora che egli
avesse il tempo di voltarsi, un legnetto sul quale pa<span class="soft-hyphen">-</span>reva fosse nevicato, dalla tanta polvere, e il cui ca<span class="soft-hyphen">-</span>vallo era tutto spumante di sudore, entrò nella corte
con assordante fracasso. Dall’arco del secondo cortile
affacciaronsi servi e famigli : Baldassarre, il maestro
di casa, schiuse la vetrata della loggia del secondo
piano, intanto che Salvatore Cerra precipitavasi dalla
carrozzella con una lettera in mano.

</p><p>— Don Salvatore?... Che c’è?… Che novità?...

</p><p>Ma quegli fece col braccio un gesto disperato e salì
le scale a quattro a quattro.

</p><p>Giuseppe, col bambino ancora in collo, era rimasto
intontito, non comprendendo; ma sua moglie, la mo<span class="soft-hyphen">-</span>glie di Baldassarre, la lavandaia, una quantità d’altri
servi già circondavano la carrozzella, si segnavano
udendo il cocchiere narrare, interrottamente :

</p><p>— La principessa.... Morta d’un colpo.... Stamat<span class="soft-hyphen">-</span>tina, mentre lavavo la carrozza —
<span style="display: none;" class="page">2</span>
</p><p>— Gesù !... Gesù !...

</p><p>— Ordine d’attaccare.... il signor Marco che cor- 
reva su e giù.... il Vicario e i vicini.... appena il 
tempo di far la via....

</p><p>— Gesù ! Gesù !... Ma come ?... Se stava meglio? 
E il signor Marco ?... Senza mandare avviso ?

</p><p>— Che so io ?... Io non ho visto niente; m’hanno 
chiamato.... Iersera dice che stava bene....

</p><p>— E senza nessuno dei suoi figli !... In mano di
estranei !... Malata, era malata ; però, così a un tratto? 

</p><p>Ma una vociata, dall’alto dello scalone, interruppe
subitamente il cicaleccio :

</p><p>— Pasquale !... Pasquale !...

</p><p>— Ehi, Baldassarre ?

</p><p>— Un cavallo fresco, in un salto !...

</p><p>— Subito, corro....

</p><p>Intanto che cocchieri e famigli lavoravano a staccare 
il cavallo sudato e ansimante e ad attaccarne un altro, 
tutta la servitù s’era raccolta nel cortile, commentava 
la notizia, la comunicava agli scritturali dell’ammini- 
strazione che s’affacciavano dalle finestrelle del primo 
piano, o scendevano anch’essi giù addirittura.

</p><p>— Che disgrazia !... Par di sognare !... Chi se l’a- 
spettava, così ?...

</p><p>E specialmente le donne lamentavano :

</p><p>— Senza nessuno dei suoi figli !... Non aver tempo 
di chiamare i figli !...

</p><p>— Il portone ?... Perché non chiudete il portone ? 
— ingiunse Salemi, con la penna ancora all’orecchio. 

</p><p>Ma il portinaio che aveva finalmente affidato alla
moglie il piccolino e cominciava a capire qualcosa,
guardava in giro i compagni :

</p><p>— Ho da chiudere ?... E don Baldassarre ?

</p><p>— Sst !... Sst !...

</p><p>— Che c’è ?

</p><p>I discorsi morirono ancora una volta, e tutti s’im- 
palarono cavandosi i berretti ed abbassando le pipe, 
perché il principe in persona, tra Baldassarre e Salva<span class="soft-hyphen">-</span><span style="display: none;" class="page">3</span>tore scendeva le scale. Non aveva neppure mutato di 
abito ! Partiva con gli stessi panni di casa per arrivar 
più presto al capezzale della madre morta ! Ed era 
bianco in viso come un foglio di carta, volgeva sguardi 
impazienti ai cocchieri non ancora pronti, intanto che 
dava sottovoce ordini a Baldassarre, il quale chinava 
il capo nudo e lucente ad ogni parola del padrone :
« Eccellenza sì ! Eccellenza sì ! » E il cocchiere affib- 
biava ancora le cinghie che il padrone saltò nella car- 
rozza con Salvatore in serpe : Baldassarre afferrato 
allo sportello, stava sempre ad udire gli ordini, se- 
guiva correndo il legnetto fin oltre il portone per ac- 
chiappare le ultime raccomandazioni : « Eccellenza sì ! 
Eccellenza sì ! »

</p><p>— Baldassarre!... Don Baldassarre!... — Tutti as- 
sediavano ora il maestro di casa ; poichè, lasciata la 
carrozza che scappava di corsa, egli rientrava nel cor- 
tile : — Baldassarre che è stato ?... E ora che si fa ?...
Don Baldassarre, chiudere ?...
 
Ma egli aveva l’aria grave delle circostanze solenni, 
s’affrettava verso le scale, liberandosi dagli importuni
con un gesto del braccio e un « Vengo!... » spazientito.
 
Il portone restava spalancato ; tuttavia alcuni pas- 
santi, scorto lo straordinario movimento nel cortile, 
s’ informavano col portinaio dell’accaduto; l’ebanista, 
il fornaio, il bettoliere e l’orologiaio che tenevano in 
affitto le botteghe di levante, venivano anch’essi a dare 
una capatina, a sentir la notizia della gran disgrazia,
a commentare la repentina partenza del principe :

</p><p>— E poi dicevano che il padrone non voleva bene 
alla madre !... Pareva Cristo sceso dalla croce, povero 
figlio !...

</p><p>Le donne pensavano alla signorina Lucrezia, alla 
principessa nuora : sapevano nulla, o avevano loro na- 
scosto la notizia ?... E Baldassarre, Baldassarre dove 
diamine aveva il capo, se non ordinava di chiudere 
ogni cosa ?... Don Gaspare, il cocchiere maggiore, 
verde in viso come un aglio, si stringeva nelle spalle :
<span style="display: none;" class="page">4</span>
</p><p>— Tutto a rovescio, qui dentro.

</p><p>Ma Pasqualino Riso, il secondo cocchiere, gli spiat- 
tellò chiaro e tondo :

</p><p>— Non avrete il disturbo di restarci un pezzo!

</p><p>E l’altro, di rimando :

</p><p>— Tu no, che hai fatto il ruffiano al tuo padrone !

</p><p>E Pasqualino, botta e risposta :

</p><p>— E voi che lo faceste al contino !...

</p><p>Tanto che Salemi, il quale risaliva all’amministra- 
zione, ammonì :

</p><p>— Che è questa vergogna ?

</p><p>Ma don Gaspare, a cui la certezza di perdere il po- 
sto toglieva il lume degli occhi, continuava :

</p><p>— Quale vergogna ?... Quella d’una casa dove ma- 
dre e figli si soffrivano come il fumo negli occhi?... 

</p><p>Molte voci finalmente ingiunsero :

</p><p>— Silenzio, adesso !

</p><p>Però quelli che s’eran messi troppo apertamente con 
la principessa avevano il cuore piccino piccino, sicuri 
di ricevere il benservito dal figlio. Giuseppe, in quella 
confusione, non sapeva che fare : chiudere il portone 
per la morte della padrona era una cosa, in verità, che 
andava con i suoi piedi ; ma perchè mai don Balclas- 
sarre non dava l’ordine? Senza l’ordine di don Bal- 
dassarre non si poteva far nulla. Del resto, neppure 
gli scuri erano chiusi su al piano nobile ; e poichè il 
tempo passava senza che l’ordine venisse, qualcuno 
cominciava ad accogliere un timore e una speranza, 
nella corte : se la padrona non fosse morta ? « Chi ha 
detto che è morta ?... Il cocchiere !... Ma non l’ha ve- 
duta !... Può aver capito male !... » Altri argomenti 
convalidavano la supposizione : il principe non sarebbe 
partito così a rotta di collo, se fosse morta, perchè 
non avrebbe avuto nulla da fare lassù.... E il dubbio 
cominciava a divenirè per alcuni certezza : doveva es- 
serci un malinteso, la principessa era soltanto in ago- 
nia, quando finalmente Baldassarre affacciossi dall’alto 
della loggia gridando :
<span style="display: none;" class="page">5</span>— Giuseppe, il portone ! Non hai chiuso il por- 
tone ? Chiudete le finestre della stalla e delle scude- 
rie.... Dite che chiudano le botteghe. Chiudete tutto !

</p><p>— Non c’era fretta! — mormorò don Gaspare.

</p><p>E come, spinto da Giuseppe, il portone girò final- 
mente sui cardini, i passanti cominciarono ad accroc- 
chiarsi « Chi è morta ?... La principessa ?... Al Bel- 
vedere ?... » Giuseppe si stringeva nelle spalle, avendo 
perso del tutto la testa ; ma domande e risposte s’in- 
crociavano confusamente tra la folla : « Era in cam- 
pagna ?... Ammalata da quasi un anno.... Sola ?... 
Senza nessuno dei figli !... » I meglio informati spie- 
gavano : « Non voleva nessuno vicino, fuorchè Pammi- 
inistratore.... Non li poteva soffrire.... » Un vecchio 
(disse, scrollando il capo : « Razza di matti, questi Fran- 
calanza ! »

</p><p>I famigli, frattanto, sbarravano le finestre delle scu- 
derie e delle rimesse ; il fornaio, il bettoliere, l’ebanista 
e l’orologiaio accostavano anch’essi i loro usci. Un al- 
tro crocchio di curiosi radunati dinanzi al portone di 
servizio, rimasto ancora aperto, guardavano dentro alla 
corte dove c’era un confuso andirivieni di domestici ; 
mentre dall’alto della loggia, come un capitano di ba- 
stimento, Baldassarre impartiva ordini sopra ordini :

</p><p>— Pasqualino, dalla signora marchesa e ai Bene- 
dettini.... ma da’ la notizia al signor marchese e a 
Padre don Blasco, hai capito ?... non al Priore !... A 
te, Filippo : passa da donna Ferdinanda.... Donna Vin- 
cenza ? Dov’è donna Vincenza ?... Prendete lo scialle e 
andate alla badia.... parlate alla Madre Badessa perchè 
prepari la monaca alla notizia.... Un momento ! Salite 
prima dalla principessa che ha da parlarvi.... Salemi?... 
Giuseppe, ordine di lasciar passare i soli stretti pa- 
renti.... È venuto Salemi ?... Lasciate ogni cosa ; il 
principe e il signor Marco v’aspettano lassù, che c’è 
bisogno d’ aiuto. Natale, tu andrai da donna Gra- 
ziella e dalla duchessa. Agostino, questi dispacci al 
telegrafo.... e passa dal sarto....
<span style="display: none;" class="page">6</span>Secondo che ricevevano le commissioni, i servi usci- 
vano, aprendosi la via in mezzo alla folla ; passavano 
con l’aria affrettata di altrettanti aiutanti di campo tra 
i curiosi che annunziavano : « Vanno ad avvertire i pa- 
renti.... i figli, i cognati, i nipoti, i cugini della mor- 
ta.... » Tutta la nobiltà sarebbe stata in lutto, tutti i 
portoni dei palazzi signorili, a quell’ora, si chiudevano 
o si socchiudevano, secondo il grado della parentela. E 
l’ebanista la spiegava :

</p><p>— Sette figliuoli, possiamo contarli : il principe Gia- 
como e la signorina Lucrezia che è in casa con lui : 
due ; il Priore di San Nicola e la monaca di San Pla- 
cido : quattro ; donna Chiara, maritata col marchese 
di Villardita : e cinque ; il cavaliere Ferdinando che sta 
alla Pietra dell’Ovo : sei ; e finalmente il contino Rai- 
mondo che ha la figlia del barone Palmi.... Poi ven- 
gono i cognati, i quattro cognati : il duca d’Oragua, 
fratello del principe morto ; padre don Blasco, anch’e- 
gli monaco benedettino ; il cavaliere don Eugenio e 
donna Ferdinanda la zitellona....

</p><p>Ogni volta che lo sportello si schiudeva per dar pas- 
saggio a qualche servo, i curiosi cercavano di guar- 
dare dentro il cortile ; Giuseppe, spazientito, esclamava :

</p><p>— Via di qua! Che diavolo volete? Aspettate i nu- 
meri del lotto ?

</p><p>Ma la folla non si moveva, guardava per aria le fi- 
nestre ora chiuse quasi aspettando l’apparizione della 
stampiglia coi numeri.

</p><p>E la notizia correva di bocca in bocca come quella 
d’un pubblico avvenimento : « È morta donna Teresa 
Uzeda.... », i popolani pronunziavano Auzeda, « la prin- 
cipessa di Francalanza.... È morta stamani all’alba.... 
C’era il principe suo figlio.... No, è partito da un’ora. » 
L’ebanista frattanto, in mezzo a un cerchio di gente 
attenta come alla storia dei Reali di Francia, conti- 
nuava a enumerare il resto della parentela : il duca 
don Mario Radalì, il pazzo, che aveva due figli maschi, 
Michele e Giovannino, da donna Caterina Bonello, e
<span style="display: none;" class="page">7</span>
apparteneva al ramo collaterale dei Radalì-Uzeda ; la 
signora donna Graziella, figlia d’una defunta sorella 
della principessa e moglie del cavaliere Carvano, cu- 
gina carnale perciò di tutti i figliuoli della morta ; il 
barone Grazzeri, zio della principessa nuora, con tutta 
la parentela ; e poi i parenti più lontani, gli affini, 
quasi tutta la nobiltà paesana : i Costante, i Raimonti, 
i Cùrcuma, i Cugnò... A un tratto s’interruppe per 
dire :

</p><p>— To’ ! Guardate i lavapiatti che arrivano prima di
tutti !

</p></div><div class="section"><p>Don Mariano Grispo e don Giacinto Costantino ar- 
rivavano, come ogni giorno, all’ora della colazione, 
per far la corte al principe, e non sapevano niente : 
scorgendo la folla ed il portone chiuso, si fermarono 
di botto :

</p><p>— Santa fede !… Buon Dio d’amore !...

</p><p>E a un tratto affrettarono il passo, entrarono inter- 
rogando costernati il portinaio che dava le prime no- 
tizie : « Non mi sembra vero !... Un fulmine a ciel se- 
reno !... » Poi salirono per lo scalone con Baldassarre 
che risaliva anch’egli in quel punto dalla corte e fa- 
ceva loro strada mormorando :

</p><p>— Povera principessa !… Non potè superarla !... Il 
signor principe è subito partito.

</p><p>Traversando la fila delle anticamere dagli usci do- 
rati ma quasi nude di mobili, don Giacinto esclamava 
a bassa voce, come in chiesa :

</p><p>— E una gran disgrazia !... Per questa famiglia è 
una disgrazia più grande che non sarebbe per ogni 
altra….

</p><p>E piano anch’egli, don Mariano confermava, scrol- 
lando il capo :

</p><p>— La testa che guidava tutti, che aggiustò la peri- 
colante baracca !...

</p><p>Introdotti nella Sala Gialla, si fermarono dopo qual-
<span style="display: none;" class="page">8</span>
che passo, non distinguendo nulla pel buio ; ma la voce 
della principessa Margherita li guidò :

</p><p>— Don Mariano !... Don Giacinto !...

</p><p>— Principessa !... Signora mia !... Com’è stato ?... 
E Lucrezia ?... Consalvo ?... La bambina ?...

</p><p>Il principino, seduto sopra uno sgabello, con le 
gambe penzoloni, le dondolava ritmicamente, guar- 
dando per aria a bocca aperta ; discosta, in un angolo 
di divano, Lucrezia stava ingrottata, con gli occhi 
asciutti.

</p><p>— Ma com’è avvenuto, così a un tratto ? — insi- 
steva don Mariano.

</p><p>E la principessa, aprendo le braccia :

</p><p>— Non so.... non capisco.... È arrivato Salvatore 
dal Belvedere, con un biglietto del signor Marco.... 
Li, su quella tavola, guardate.... Giacomo è partito su- 
bito. — A bassa voce, rivolta a don Mariano, intanto 
che l’altro leggeva il biglietto : — Lucrezia voleva an- 
dare anche lei, — aggiunse; — suo fratello ha detto di 
no.... Che ci avrebbe fatto ?

</p><p>— Confusione di più !… Il principe ha avuto ra- 
gione....

</p><p>— Niente ! — annunziava frattanto don Giacinto, 
finito di leggere il biglietto. — Non spiega niente!... 
E hanno avvertito gli altri ?... hanno dispacciato ?...

</p><p>— Io non so.... Baldassarre....

</p><p>— Morire così, sola sola, senza un figlio, un pa- 
rente ! — esclamava don Mariano, non potendo darsi 
pace ; ma don Giacinto :

</p><p>— La colpa non è di questi qui, poveretti !… Essi 
hanno la coscienza tranquilla.

</p><p>— Se ci avesse voluti.... — cominciò la principessa, 
timidamente, più piano di prima; ma poi, quasi im- 
paurita, non finì la frase.

</p><p>Don Mariano tirò un sospiro doloroso e andò a met- 
tersi vicino alla signorina.

</p><p>— Povera Lucrezia ! Che disgrazia !... Avete ra- 
gione !... Ma fatevi animo !... Coraggio !...
<span style="display: none;" class="page">9</span>
</p><p>Ella che se ne stava a guardare per terra, battendo 
un piede, levò la testa con aria di stupore, quasi non 
comprendendo. Ma, come udivasi un frastuono di car- 
rozze che entravano nel cortile, don Mariano e don 
Giacinto tornarono ad esclamare, a due :

</p><p>— Che sciagura irreparabile !

</p><p>Arrivavano la marchesa Chiara col marito e la cu- 
gina Graziella :

</p><p>— Lucrezia, la mamma !... Sorella !... Cugina !... 

</p><p>Subito dopo entrò la zia Ferdinanda, a cui le donne 
baciarono le mani, mormorando :

</p><p>— Eccellenza !... Ha sentito ?...

</p><p>La zitellona, asciutta asciutta, scrollava il capo ; 
Chiara abbracciava Lucrezia piangendo ; il marchese 
salutava mestamente i lavapiatti ; ma la più commossa 
era donna Graziella :

</p><p>— Non mi par vero !... Non volevo crederci !... Che 
si muore così ?... E il povero Giacomo ? Dice che è 
corso subito lassù ?... Povero cugino !... Se almeno 
avesse potuto arrivare a chiuderle gli occhi !... Che 
dolore, non aver tempo di rivederla !... — Udendo 
Chiara singhiozzare in seno alla sorella Lucrezia, 
esclamò : — Hai ragione, sfògati, poveretta ! Mamma 
ce n’è una sola !...

</p><p>Ella pareva tanto addolorata della digrazia dei cu- 
gini da dimenticare perfino che la morta era sorella 
della sua propria madre. Si profferiva alla principessa ; 
le diceva, traendola in disparte :

</p><p>— Hai bisogno di nulla ?... Vuoi che ti dia una 
mano ?... Come sta la mia figlioccia ?... Che ha la- 
sciato detto il cugino ?...

</p><p>— Non so.... Ha ordinato a Baldassarre il da fare....

</p><p>Baldassarre, infatti, andava su e giù, mandando an- 
cora messi, ricevendo quelli che tornavano dall’aver 
eseguito le ambasciate. Tutti i parenti, oramai, erano 
avvertiti : soltanto il famiglio mandato ai Benedettini 
venne a dire che Padre don Lodovico stava per arri- 
vare, ma che Padre don Blasco non era nel convento.
<span style="display: none;" class="page">10</span>
</p><p> — Va’ dalla Sigaraia.... a quest’ora sarà da lei….
Corri, digli che è morta sua cognata....

</p><p>Don Lodovico arrivò con la carrozza di San Nicola ;
e nella Sala Gialla tutti s’alzarono all’apparire del 
Priore. Chiara e Lucrezia gli andarono incontro, gli 
presero ciascuna una mano, e la marchesa, cadendo in 
ginocchio, proruppe :
 
— Lodovico !... Lodovico !... La nostra povera 
mamma !

</p><p>Tacevano tutti, guardando quel gruppo : la cugina, 
con gli occhi rossi, mormorava :

</p><p>— È una cosa che strazia l’anima!

</p><p>Il Priore, chinatosi sulla sorella, la rialzò senza guar- 
darla in viso, e nel silenzio generale, rotto da brevi 
singhiozzi repressi, disse, alzando gli occhi asciutti al 
cielo :

</p><p>— Il Signore l’ha chiamata a sè... Chiniamo la 
fronte ai decreti della Provvidenza divina.... — e poi- 
chè Chiara voleva baciargli la mano, egli si schermi : 
— No, no, sorella mia.... — e la strinse al petto, ba- 
ciandola in fronte.

</p><p>— Perchè si nasce !... — esclamò dolorosamente
don Giacinto all’orecchio di don Mariano; ma questi, 
scrollando il capo, si fece innanzi con piglio risoluto :

</p><p>— Basta adesso, signori miei !... I morti son morti,
e il pianto non li risuscita.... Pensate alla vostra sa- 
lute, adesso, che è l’ importante....

</p><p>— Coraggio, poveretti !... — confermò la cugina 
Graziella, prendendo per mano le cugine, costringen- 
dole amorosamente a sedere ; mentre il marchese ba- 
ciava sua moglie in fronte, le asciugava gli occhi, le 
parlava all’orecchio, e donna Ferdinanda, poco por- 
tata alle scene patetiche, si metteva il principino sulle 
ginocchia.

</p><p>Il biglietto del signor Marco passava di mano in 
mano ; il Priore manifestava anch’egli l’intenzione di 
partire per il Belvedere, ma i lavapiatti protestarono.

</p><p>— Per far che cosa ?... Angustiarsi per niente ?... Se 
si potesse dar aiuto....
<span style="display: none;" class="page">11</span>
</p><p>— Partirei io ! — soggiunse la cugina.

</p><p>— Aspettiamo, piuttosto ; — propose il marchese. 

</p><p>— Giacomo manderà certo a dire qualcosa....

</p><p>L’arrivo di un’altra carrozza fece infatti supporre che 
venisse qualcuno dal Belvedere. Era invece la duchessa 
Radalì. Poichè ella aveva il marito impazzato e non 
faceva visite a nessuno, il suo pronto accorrere intenerì 
più che mai la cugina, che la chiamava zia, quantunque 
non ci fosse parentela tra loro; ma il ritorno di donna 
Vincenza da San Placido segnò il colmo della commo- 
zione. La cameriera non trovava parole per esprimere 
il dolore della monaca, giungeva le mani dalla pietà :

</p><p>— Figlia mia ! povera figlia !... Come una pazza, fa 
come una pazza !... E chiama : « Sorelle mie ! Sorelle 
mie !... »

</p><p>Lucrezia piangeva anch’ella, adesso ; Chiara disse 
tra i singhiozzi :

</p><p>— Io vado alla badia....

</p><p>— Vostra Eccellenza farà un’opera santa.... Anche 
la Madre Badessa piangeva : « Povera principessa !... 
Degna serva di Dio ! »

</p><p>La cugina s’offerse d’accompagnarla ; ma poi, visto 
che la principessa non sapeva dove dar del capo :

</p><p>— Resto piuttosto ad aiutar Margherita — disse a 
Chiara ; e questa s’alzò, mentre le raccomandavano : —
Baciala per me.... e per me.... Dille che domani andrò 
a trovarla.... — E don Giacinto chiamava : — Mar- 
chese, marchese !... accompagnate vostra moglie....

</p><p>In mezzo alla confusione, mentre la marchesa andava 
via col marito, spuntò finalmente don Blasco, col fac- 
cione sudato che luceva e il tricorno in capo. Entrò 
senza salutar nessuno, esclamando :

</p><p>— L’avevo detto, eh ?... Doveva finire così !...

</p><p>Non gli risposero. Il Priore, anzi, chinò gli occhi a 
terra quasi cercando qualcosa ; donna Ferdinanda, per 
suo conto, pareva non essersi neppure accorta dell’arrivo 
del fratello. Il monaco si mise a passeggiare da un 
capo all’altro della sala, asciugandosi il sudore del collo 
e continuando a parlar solo :

</p><p><span style="display: none;" class="page">12</span>
</p><p>— Che testa !... Che testa !... Fin all’ultimo !… An- 
dare a crepare in mano di quell’imbroglione !... Io 
l’avevo profetato, ah ?... Dov’è ?... Non è venuto ?... 
È lui il padrone, qui dentro !

</p><p>Poiché nessuno fiatava, la cugina credè d’osservare :

</p><p>— Zio, in questo momento....

</p><p>— Che vuol dire, in questo momento ?... — rispose 
il monaco, piccato. — È morta, Dio l’abbia in gloria !... 
Ma che s’ha da dire ? che ha fatto una gran cosa ?… E 
Giacomo ?... È andato ?... È andato solo ?... Perchè non 
va nessun altro ?... Ha proibito agli altri di andare ?...

</p><p>— No, Eccellenza.... — rispose timidamente la 
principessa. — È partito appena saputa la notizia.

</p><p>— Io volevo accompagnarlo.... — disse Lucrezia ; 
ma allora il Benedettino saltò su :

</p><p>— Tu ? Per far che cosa ? Sempre voialtre femmine
tra i piedi ? Vi pare che sappiate sole aggiustare il 
mondo ?... Dov’è Ferdinando ?... Non è venuto ancora ?

</p><p>Sopravvenivano in quel momento il cavaliere don Eu- 
genio e don Cono Canalà, altro dei lavapiatti. Don Cono 
entrò in punta di piedi, quasi per paura di schiacciar 
qualcosa, e fermatosi dinanzi alla principessa esclamò, 
gestendo col braccio :

</p><p>— Immensa iattura !... Catastrofe immensurabile !... 
La parola spira sul labbro.... — mentre il cavaliere 
leggeva il biglietto del signor Marco.

</p><p>Frattanto don Blasco, girando come un trottolone, 
soffermavasi dinanzi agli usci, guardava in fondo alla sfi- 
lata delle stanze, pareva fiutasse l’aria, borbottava : 
« Che fretta !... Che affezione !... » ed altre parole in- 
comprensibili.

</p><p>Nel crocchio dei parenti, ciascuno adesso diceva la 
sua : il Priore, a bassa voce, accanto alla duchessa ed 
alla zia Ferdinanda, parlava della « dolorosa ostinazio- 
ne » della madre ; ma tratto tratto, quasi pavido di far 
male discutendo anche rispettosamente la volontà della 
morta, s’interrompeva, chinava il capo ; la cugina era 
inquieta per la mancanza di notizie dal Belvedere :
<span style="display: none;" class="page">13</span>
</p><p>— Giacomo avrebbe potuto mandar qualcuno !...

</p><p>Per questo don Eugenio offrivasi di salir lassù, se 
gli facevano attaccare una carrozza ; ma allora la prin- 
cipessa, imbarazzata, confusa, non sapendo che fare, 
osservò all’orecchio della cugina :

</p><p>— Non so.... forse può dispiacere a Giacomo.... 

</p><p>E donna Graziella intervenne :

</p><p>— Aspettiamo un altro poco ; forse il cugino tornerà 
egli stesso.

</p><p>Il Priore e la duchessa tornarono a domandare :

</p><p>— Ferdinando? Non viene più ?

</p><p>I lavapiatti corsero a interrogar Baldassarre ; il mae- 
stro di casa rispose :

</p><p>— Non ho mandato nessuno dal cavaliere, perchè il 
signor principe m’ha detto che passava lui a chiamarlo.

</p><p>— Sarà andato anch’egli al Belvedere.... Se no a 
quest’ora sarebbe qui.

</p><p>Per arrivare dalla Pietra dell’Ovo ci voleva a ogni 
modo del tempo ; tornò infatti prima dalla badia la 
marchesa, alla quale la sorella monaca aveva conse- 
gnato un abitino della Madonna perchè lo mettessero 
indosso alla morta.

</p><p>— Toccante tratto di pietà filiale ! — sussurrò don 
Cono a don Eugenio.

</p><p>Nessun altro parlava, in quei momenti di commozione ; 
solamente la cugina, asciugandosi gli occhi rossi, pro- 
pose all’orecchio della principessa :

</p><p>— Io vorrei profittare di questo momento per indurre 
lo zio Blasco a far pace con la zia Ferdinanda e con 
Lodovico. Che ne dici, Margherita ?

</p><p>— Come credi.... se credi.... fa’ tu....

</p><p>E la cugina andò in cerca del monaco. Non si tro- 
vava, era scomparso. Baldassarre, incaricato di rintrac- 
ciarlo, lo scoperse in fondo alla casa, dinanzi all’uscio 
serrato che metteva nelle stanze della morta. Udendo 
rumor di passi, il monaco si voltò di botto :

</p><p>— Chi è là ?

</p><p>— Aspettano Vostra Paternità nella Sala Gialla.
<span style="display: none;" class="page">14</span>
</p><p>Il Benedettino tornò indietro, soffiando, e come la 
cugina, andandogli incontro con aria di mistero :

</p><p>— Eccellenza — gli disse — venga ad abbracciare 
sua sorella.... Lodovico le bacerà la mano.... — egli le 
voltò le spalle, esclamando forte, in modo che lo udirono 
sino nella corte :

</p><p>— Non facciamo pulcinellate.

</p><p>Donna Graziella si strinse nelle spalle, con un gesto 
di rassegnazione dolente.

</p><p>E il monaco, scorto il marchese che era tornato con 
la moglie dalla badia, l’andò ad afferrare per un braccio 
e lo trascinò nella Galleria dei ritratti :

</p><p>— Che stai a far qui ?... Perchè non parti ?... Quel- 
l’altro è scappato....

</p><p>— Per far che cosa, Eccellenza ?

</p><p>— E sarai sempre minchione?... Quell’altro è scap- 
pato! A quest’ora fa scomparire ogni cosa !...

</p><p>— Eccellenza !... — protestò il nipote, scandalizzato.

</p><p>Don Blasco lo guardò nel bianco degli occhi, quasi 
volesse mangiarselo. Ma, come passava in fretta e in 
furia Baldassarre, girò sui tacchi, tonando :

</p><p>— Ah, no? E andate un poco a farvi friggere, 
tutti quanti !...

</p></div><div class="section"><p>Finito di dar ordini alla servitù, Baldassarre aveva 
adesso un altro gran da fare, poichè cominciavano a 
venire ambasciate dei parenti più lontani, degli amici, 
dei conoscenti che mandavano ad esprimere le loro con- 
doglianze e a prender notizie dei superstiti. Il maestro 
di casa riceveva nell’anticamera dell’amministrazione le 
persone di riguardo, lasciando al portinaio i servitori ; 
ma parecchi fra questi portavano i regali funebri : vassoi 
pieni di dolci, di forme di marmellata o di cioccolata, 
di frutta candite, di pan di Spagna, di bottiglie di 
moscato o di rosolio, e allora Baldassarre si faceva in 
quattro per riporre quella roba, e annunziare i doni ai 
padroni, e ringraziare i donatori, e dare udienza ai so- 
pravvenienti. La cugina Graziella, con le chiavi delle
<span style="display: none;" class="page">15</span>credenze alla cintola, faceva da padrona di casa, per ri- 
sparmiare la principessa ; il cavaliere don Eugenio dava 
anch’egli una mano, e quantunque i lavapiatti che la- 
voravano come domestici protestassero : « Lasciate fare 
a noi ; » egli vuotava i vassoi da restituire, trasportava 
la roba nella sala da pranzo e tratto tratto si ficcava in 
tasca una manata di dolci.

</p><p>Per la duchessa Radalì che era andata via, non po- 
tendo lasciare a lungo il marito solo, dieci altre visite 
erano sopravvenute : il barone Vita, il principe di 
Roccasciano, i Giliforte, i Grazzeri, don Carlo Car- 
vano, marito della cugina. Secondo che la giornata 
s’inoltrava, lettere e biglietti di condoglianza piovevano 
da tutte le parti : l’Intendente mandava a esprimere il 
suo dolore per il lutto d’una famiglia devota al Re ed 
alla buona causa; Monsignor Vescovo associavasi al do- 
lore dei suoi cari figli ; dall’Orfanotrofio Uzeda, dal- 
l’Ospizio dei Vecchi, dagli altri istituti di beneficenza 
che i Francalanza avevano fondato o sussidiato, veniva- 
no i rettori, i cappellani, una quantità di tonache nere, 
oppure i poveri ospitati; ma questi non eran lasciati 
salire ed esprimevano il loro rammarico al portinaio o 
al sotto-cocchiere. Il comandante della guarnigione, il 
presidente della Gran Corte, tutte le autorità, tutta la 
città si condoleva con la famiglia. Gruppi di mendicanti 
aspettavano, con la speranza che avrebbero distribuito 
elemosine ; molte persone domandavano con insistenza 
del signor Marco : udendo che ancora non era sceso dal 
Belvedere, alcuni andavano via per tornare più tardi ; 
altri si mettevano a passeggiare su e giù dinanzi alla 
casa, aspettando d’acchiapparlo al varco, pazientemente.

</p><p>I due cortili parevano una fiera, dalle tante carrozze 
allineate all’ ombra : i cavalli, con le teste dentro le 
coffe, ruminavano raspando tratto tratto il selciato con 
l’unghia. Ad uno ad uno, poichè imbruniva, arriva- 
vano i servitori dei parenti, aspettando i padroni ; e la 
conversazione della servitù, animatissima, aggiravasi 
intorno all’avvenimento ed alle sue conseguenze. Le
<span style="display: none;" class="page">16</span>donne, vedendo quella gran confusione, quell’andirivieni 
di gente, quel succedersi d’ambasciate e di lettere, com- 
piangevano vivamente la principessa nuora : « Povera 
signora ! A quest’ora dev’essere sulle spine !... » In- 
fatti, ella soffriva d’una specie di malattia nervosa 
per la quale non tollerava di star pigiata tra la gente, 
di toccar cose maneggiate da altri : fortunatamente la 
cugina era lì ad aiutarla. E alcuni facevano riflessioni 
filosofiche : « Se invece d’oggi la madre del principe 
fosse morta sei anni addietro, la cugina, adesso, invece 
di aiutar la padrona, sarebbe lei la padrona qui dentro. » 
Non era stato permesso dalla principessa vecchia, quel 
matrimonio ; e il padrone aveva obbedito alla madre, 
sposando donna Margherita Grazzeri ; però, bisognava 
dire la verità, la cugina s’era diportata benissimo : 
maritata col cavaliere Carvano, era rimasta affeziona- 
tissima alla zia che non l’aveva voluta per nuora, e 
aveva trattato come una vera sorella la moglie del- 
l’antico suo innamorato. « E il principe ? Forse che 
pare si rammenti d’averle voluto bene in un certo 
modo?... » Per tanto, molti lodavano l’ opera della 
morta : ella aveva ben fatto ad opporsi a quel matri- 
monio, poichè i due antichi innamorati s’eran messo il 
cuore in pace. « Gran donna, la principessa! Basti dire 
che rifece la casa già fallita!» F tutti domandavano : 
« A chi lascerà?... » ma come saperne nulla se non 
si era confidata mai con nessuno, neppure coi figli?... 
« Se ci fosse stato il contino Raimondo, però!... »
 
Allora i partigiani del principe, senza tanti riguardi : 
« La roba dovrebbe andare al padrone, se quella pazza 
non ne avrà fatta un’altra delle sue !... » Infatti non 
aveva potuto soffrire il primogenito, prediligendo il con- 
tino Raimondo ; e il contino, quantunque chiamato e ri- 
chiamato dalla madre che sentiva vicina la propria fine, 
non s’era mosso da Firenze !...
 
All’arrivo di Frà Carmelo, spedito dall’abate di San 
Nicola per aver notizie di don Lodovico e di don Blasco, 
il discorso prese un’altra piega. Frà Carmelo sapeva la
<span style="display: none;" class="page">17</span>via del palazzo, dalle tante volte che ci aveva accom- 
pagnato don Lodovico novizio ; e tutta la servitù lo co- 
nosce a e gli voleva bene, tant’era buono, con quel suo 
faccione che pareva scoppiare, grasso fin sulla nuca.

</p><p>— Povera principessa !... Che gran disgrazia!

</p><p>Egi lodava la morta e rammentava i tempi del no- 
viziati di Padre Lodovico, quando, conducendo a casa 
il ragazzo in permesso, le portava regalucci di frutta 
che l buona signora degnavasi di accettare.

</p><p>— Alla mano con tutti !... Affezionata con tutti !... 
Poven Padre Lodovico ! Deve aver pianto !

</p><p>Le donne esclamarono :

</p><p>— Figuriamoci ! Un santo come lui !...

</p><p>E rà Carmelo :

</p><p>— Un vero santo ! Non c’è monaci che gli possano 
stare a paragone. Non per nulla l’han fatto Priore a 
trent’inni !

</p><p>— Suo zio don Blasco non gli somiglia ?... — disse 
improvvisamente il cocchiere maggiore, con una striz- 
zatina d’occhi.

</p><p>— È un’altra cosa. Tutti gli uomini possono esser 
formai a un modo?... Ma bravo anche lui !... Signore 
anche lu !...

</p><p>E riusto il discorso era a quel punto, quando un 
lontaio rumore di carrozza con le sonagliere fece tacer 
tutti. Giuseppe, guardando dallo sportello, spalancò il 
portone : il carrozzino della mattina entrò a rotta di 
collo : ne scesero il principe e il signor Marco che te- 
neva ina valigia in mano, mentre tutti si scoprivano e 
dalla oggia del piano nobile affacciavasi don Blasco.

</p><p>Il ito no del capo della famiglia, nella Sala Gialla, 
produsse una nuova commozione : sospiri, singhiozzi, 
mute strette di mano. Il principe era sempre pallido e 
parlata a stento, con gesti larghi di sconforto :

</p><p>— Troppo tardi !... Più nulla da fare !... Fino a ier- 
sera stavi benissimo, mangiò anzi con appetito due uova 
e bewe ina tazza di latte.... All’alba di stamani, im- 
provvsanente, chiamò e.... — e tacque, quasi non 
potenlo proseguire.
<span style="display: none;" class="page">18</span>
</p><p>Il signor Marco, deposta la valigia, confermava :

</p><p>— Impossibile prevedere questa catastrofe.... Nel 
primo momento, speravo fosse soltanto una sincope.... 
ma pur troppo la triste verità....

</p><p>Chiara e la cugina piangevano ; il Priore deplorava 
specialmente che nessun sacerdote l’avesse assistita 
negli ultimi istanti ; ma il signor Marco assicurò che ella 
erasi confessata due giorni innanzi, che il vicario Ra- 
gusa era arrivato in tempo a darle l’assoluzione ; mentre 
il principe da canto suo riferiva :

</p><p>— Abbiamo improvvisato una cappella ardente.... 
tutti i fiori della villa.... ne hanno mandati da ogni 
parte....

</p><p>— E Ferdinando ? — domandò Chiara.

</p><p>— Non è venuto ?... Ah ! — Egli si battè a un tratto 
la fronte. — Dovevo passar io ad avvertirlo !... Me ne 
sono scordato !... Baldassarre !... Baldassarre !...

</p><p>Ma, sul più bello, don Blasco, il quale aveva tenuto 
d’ occhio la valigia quasi ci fosse dentro roba di con- 
trabbando, lo tirò per la manica, domandando :

</p><p>— E il testamento ?

</p><p>Il principe, con un altro tono di voce, non più do- 
lente, ma premuroso, pieno di scrupoli :

</p><p>— Il signor Marco qui presente — rispose — m’ha 
comunicato che le ultime volontà di nostra madre sono 
depositate presso il notaio Rubino. Noi aspetteremo, se 
credete, l’arrivo di Raimondo e dello zio duca.... Frat- 
tanto, abbiamo suggellato tutto quel che s’ è trovato, 
per renderne stretto conto, a suo tempo, a chi di ra- 
gione.... Il signor Marco possiede però un documento 
che riguarda i funerali.... Credo che di questo si debba 
dar subito lettura....

</p><p>E il signor Marco, tratto di tasca un foglio, lesse in 
mezzo a un profondo silenzio :

</p><p>« In questo giorno, 19 maggio 1855, trovandomi sana 
di mente e non di corpo, io sottoscritta, Teresa Uzeda 
principessa di Francalanza, raccomando l’anima a Dio 
e dispongo quanto appresso. Il giorno che piacerà al
<span style="display: none;" class="page">19</span>Signora chiamarmi con sè, ordino che il mìo corpo sia 
affidato ai Reverendi Padri Cappuccini affinchè sia da 
essi imbalsamato e nella necropoli del loro cenobio cu- 
stodito Voglio che il funerale sia celebrato, con quel 
decoro che compete alla famiglia, nella chiesa dei detti 
Padri in segno della mio devozione alla Beata Ximena, 
nostra gloriosa parente, la cui salma nella loro chiesa 
si vene a. Durante il funerale e dopo che il mio corpo 
sarà inbalsamato, voglio, ordino e comando che esso 
sia vesito della tonaca delle Religiose di San Placido,
e che alla cintura mi sia messa la corona del Santis- 
simo Rosario donatami dalla mia diletta figlia Suor 
Maria Crocifissa il giorno della sua monacazione, e che 
sul peto mi sia posto il crocifisso d’ avorio, memoria 
del mia amato consorte principe Consalvo di Franca- 
lanza. In segno di particolare penitenza ed umiltà, 
espressimente impongo che il mio capo sia appoggiato 
sopra una semplice e nuda tegola : così voglio e non 
altrimenti. Per la necropoli dei Cappuccini ordino che 
si costruisca una cassa a cristalli, dentro alla quale 
sarà posto il mio corpo nel modo di cui sopra ; essa 
avrà una serratura con tre chiavi delle quali una ri- 
marrà a mio figlio Raimondo conte di Lumera, la se- 
conda, in segno di speciale benevolenza pei servigi 
prestatini, al signor Marco Roscitano, mio procuratore
e ammnistratore generale, e la terza al reverendo Pa- 
dre Guardiano di esso cenobio dei Cappuccini. Nel 
caso pe ò che il detto signor Roscitano dovesse lasciare 
l’amministrazione della mia casa, ordino che la chiave 
passi al’altro mio figlio Lodovico, Priore nel mona- 
stero di San Nicola dell’Arena. Questa è la mia volontà
e non altra.

</p><pre class="level1">« <span class="small-caps" title="small-caps">TERESA UZEDA</span> ».</pre><p></p>

<p>Il signor Marco, che s’ era rispettosamente inchinato 
al passaggio relativo alla sua persona, abbassò il foglio; 
il princpe disse guardando in giro gli astanti :

</p><p>— Le volontà di nostra madre sono leggi per noi. 
Sarà fatto secondo ha prescritto.
<span style="display: none;" class="page">20</span>
</p><p>— In tutto e per tutto.... — confermò il Priore, 
chinando il capo.

</p><p>Don Blasco, che soffiava come un mantice, non aspettò 
neppure che I’ adunanza si sciogliesse. Afferrato il mar- 
chese per un bottone del soprabito, esclamò :

</p><p>— Sempre pulcinellate ?... Fin all’ultimo ?... Per far 
ridere la gente ?...

</p><p>E il signor Marco era appena salito al primo piano, 
nelle stanze dell’ amministrazione contigue al suo quar- 
tierino, per dare ai dipendenti gli ordini opportuni, che 
le persone venute a cercarlo si presentarono a lui. Il 
ceraiolo di San Francesco veniva a offrire cera di prima 
qualità, lavorata all’ uso di Venezia, a sei tarì ; il mae- 
stro Mascione portava una lettera dell’ avvocato Spe- 
dalotti, il quale pregava il signor Marco di far eseguire 
la messa di <span class="italics" title="italics">requiem</span> del giovane compositore; Brusa, il 
pittore, sollecitava l’appalto della decorazione pel fune- 
rale solenne della principessa....

</p><p>— Come sapete che ci sarà un funerale solenne?

</p><p>— Per una signora come la principessa !

</p><p>— Ripassate domani....

</p><p>E Baldassarre chiamava :

</p><p>— Signor Marco ! signor Marco !... Il principe !...

</p><p>Ma nuovi postulanti sopravvenivano. Nessuno l’ aveva 
ancor detto, ma si sapeva che la principessa di Fran- 
calanza non poteva andare all’ altro mondo senza una 
gran cerimonia, senza un gran scialacquo di quattrini, 
e ognuno sperava di guadagnarne. Raciti, il primo vio- 
lino del <span class="italics" title="italics">Comunale</span>, voleva offrire la messa funebre di 
suo figlio; saputo che Mascione aveva ottenutto una 
lettera di Spedalotti, era corso a sollecitare lal racco- 
mandazione più valevole del barone Vita; Santo Ferro, 
che aveva la manutenzione del giardino pubblico, spe- 
rava gli commettessero la camera ardente, e poichè 
Baldassarre, dal cortile, tornava a chiamare :

</p><p>— Signor Marco ! signor Marco!... Il principe!... — 
il signor Marco si sbarazzò bruscamente dei postulanti :

</p><p>— Ma andate al diavolo !... Ho altro da fare, adesso!
<span style="display: none;" class="page">21</span>Un formicaio, la chiesa dei Cappuccini nella mattina 
del sabato, chè neppure il Giovedì Santo tanta gente 
traeva a visitarvi il Sepolcro. Tutta la notte era venuto 
dalla chiesa un frastuono di martelli, d’asce e di seghe, 
e le finestre erano state abbrunate fin dal giorno pre- 
cedente. A buon’ ora, dinanzi alla folla curiosa che gre- 
miva la terrazza e le scalinate, avevano inchiodato sulla 
porta maggiore il drappellone di velluto nero con frange 
d’argento, sul quale leggevasi a caratteri d’ oro :

</p><pre class="level1">PER L’ ANIMA
DI
DONNA TERESA UZEDA E RISÀ
<span class="letter-spacing" title="letter-spacing">PRINCIPESSA DI FRANCALANZA</span>
ESEQUIE</pre><p></p>

<p>Verso sedici ore, don Carlo Canalà, col naso in aria, 
sotto la porta, spiegava al principe di Roccasciano, tra 
le gomitate di quelli che entravano continuamente :

</p><p>— Veda : all’ esterno non giudicai conveniente.... di- 
lungarmi del soverchio.... Massima semplicità : <span class="italics" title="italics">per 
l’anima.... esequie</span>.... Penso che nella sua concisione.... 
per avventura....

</p><p>Ma gli urti, le pestate di piedi, le esclamazioni dei 
curiosi non gli consentivano di filare il discorso ; la 
gente sbucava a torrenti da tutte le parti, sospingevasi 
in chiesa, calpestava i mendicanti venuti a mettersi ac- 
costo alle porte ed ai cancelli per far baiocchi.

</p><p>— Sol esso il nome.... onde i concetti, per avven<span class="soft-hyphen">-</span>tura.

</p><p>Alla fine, don Cono si decise anch’ egli ad entrare ; 
ma, separato dal compagno, fu travolto, come un 
chicco di caffè nel macinino, dal turbine umano che per 
il troppo angusto passaggio s’ ingolfava nella chiesa.

</p><p>Essa era buia, pei veli delle finestre, pei manti neri 
che rivestivano le pareti e pendevano dalle arcate delle 
cappelle e si stendevano lungo il cornicione. Sopra una 
piattaforma alta sei o sette gradini dal pavimento e 
girata da una triplice fila di ceri, sorgeva il catafalco :
<span style="display: none;" class="page">22</span>una piramide tronca le cui quattro facce, tappezzate 
d’ellera e di mortella, portavano nel mezzo, disegnati 
a fiori freschi, quattro grandi scudi della casa di Fran- 
calanza. Al sommo della piramide, due angeli d’ argento 
inginocchiati da una sola gamba aspettavano di reg- 
gere il feretro. Ad ogni angolo inferiore del catafalco, 
su tripodi d’argento, erano confitte quattro torce grosse 
quanto le stanghe, con uno scudo di cartone legato a 
mezz’asta ; sei valletti con le livree del secolo XVIII, 
rosse, nere e dorate, impalati come statue, con le facce 
rase di fresco, reggevano ciascuno una delle antiche 
bandiere d’alleanza ; dopo i valletti dodici prefiche, ve- 
stite di neri manti, coi capelli scarmigliati, stavano 
tutt’ intorno al catafalco coi fazzoletti in mano, per 
asciugarsi le lacrime. Ma bisognava lavorar di gomiti, 
camminare sui piedi dei vicini, lasciarsi ammaccare le 
costole e pestare i calli e sudare una camicia prima 
d’ arrivare a quell’ apparato, intorno al quale una folla 
d’ operai, di servi, di donnicciuole stava estatica ad am- 
mirare, in attesa del corteo, il finto marmo della piatta- 
forma, le urne di cartone scaglionate sui gradini, le la- 
crime di carta argentata gocciolanti dai veli neri :
« Una galanteria !… Una cosa mai vista !… Per questo 
sono signoroni !... Lasciate fare a loro !... E dodici 
<span class="italics" title="italics">piangenti !</span>... Neanche pel funerale del papa !... Ma il 
cadavere è già posto al colatoio per l’imbalsamazione. » 
E Vito Rosa, il barbiere del principe, spiegava : « Ap- 
pena sceso dal Belvedere fu portato a palazzo e gli 
fecero girare gli appartamenti per l’ ultima volta, come 
usano.... Il cataletto era portato a spalla, senza stan- 
ghe.... e tutta la parentela dietro, la servitù con le 
torce accese, come una processione !... » Le comari 
esclamavano : « E una tegola sotto il capo !... Che gli 
mancavano forse cuscini di velluto ?... Anzi, questo è 
per maggior penitenza, con la tonaca di San Placido : 
non capite ? »

</p><p>Ma la gente incalzava alle spalle e i discorsi s’ in- 
terrompevano, i primi arrivati dovevano cedere il posto,
<span style="display: none;" class="page">23</span>se ne andavano sotto il palco dell’orchestra, eretto a 
ridosso dell’organo, con quattro ordini di panche e i ma- 
nichi dei contrabbassi che spuntavano dal più alto, ma 
ancora vuoto ; o giravano dalla parte opposta, verso la 
cappella della Beata Uzeda, tutta splendente di lam- 
pade votive ; e si fermavano, una volta fuor della ressa, 
a guardare l’altare scavato dove si vedeva, attraverso 
un vetro, la cassa antica rivestita di cuoio, che racchiu- 
deva il corpo della santa donna ; poi tentavano tornare 
verso il centro della chiesa per leggere le iscrizioni at- 
taccate agli altri altari ; ma la folla era adesso com- 
patta come un muro. Don Cono Canalà, data un’ oc- 
chiata all’apparato, aveva tentato tre o quattro volte, 
per conto suo, d’ avvicinarsi a qualcuno degli epitaffi, 
ma non era riuscito a spingersi tanto innanzi da leg- 
gerli ; e col capo rovesciato, il cappello ammaccato dai 
continui urtoni, i piedi pestati, la camicia in sudore, 
tangheggiava come una barca in mezzo alla tempesta. 
Con belle maniere, dicendo : « Di grazia !... La prego !... 
Mi scusi !... » arrivò finalmente a tiro della prima ta- 
bella, dove leggevasi :

</p><pre class="level1">SOTTO MULIEBRI SPOGLIE
<span class="letter-spacing" title="letter-spacing">CUORE GAGLIARDO PIETOSO</span>
ANIMO ELETTO MUNIFICO
SPIRITO SVEGLIATO FECONDO
ONNINAMENTE DEGNA
<span class="letter-spacing" title="letter-spacing">DELLA MAGNANIMA STIRPE</span>
CHE LA FE’ SUA.</pre><p></p>

<p>— Onninamente ?... — disse il barone Carcaretta
che si trovava a fianco di don Cono. — Che cosa si- 
gnifica?

</p><p>— Importa <span class="italics" title="italics">interamente</span>, o vogliam dire <span class="italics" title="italics">del tutto</span>.... 
Onninamente degna della stirpe.... Come le piace questo 
concetto ?...

</p><p>— Eh, va bene ; ma non capisco perchè si divertano 
a pescar le parole difficili !

</p><p>— Veda…. — spiegò allora don Cono, insinuante :
<span style="display: none;" class="page">24</span>— lo stile epigrafico tiene al sommo grado del nobile
e del sostenuto.... Io non potevo adoprare....

</p><p>— Ah, l’ avete scritta voi ?

</p><p>—Sissignore.... ma non solo, veramente : di unita
col cavaliere don Eugenio.... Io ho curato sovra tutto la 
forma.... Bramerei vedere le altre : temo non abbian 
preso un qualche abbaglio, in copiando....

</p><p>Ma la chiesa era talmente gremita che potevano ap- 
pena fare due passi ogni quarto d’ ora ; e tutt’ intorno 
la gente che non riusciva ad andare nè avanti nè indietro 
nè a veder altro fuorchè, la cima della piramide, ingan- 
nava l’ impazienza dell’ attesa chiacchierando, dicendo 
vita, morte e miracoli della principessa : « Adesso i suoi 
figli potranno respirare ! Li ha tenuti in un pugno di 
ferro.... — I suoi figli : quali?... — Costrinse don Lodo- 
vico, il secondogenito, a farsi monaco mentre gli tocca va 
il titolo di duca ; la primogenita fu chiusa alla badia !... 
Se campava ancora ci avrebbe messo anche l’altra !... 
Maritò Chiara perchè questa non voleva maritarsi !... 
Tutto per amor d’ un solo, del contino Raimondo.... — 
Ma il padre?... — Il padre, ai suoi tempi, non conta va 
più del due di briscola ; la principessa teneva in un 
pugno lui e il suocero !... »

</p><p>Però tutti riconoscevano che, se non fosse stata lei, 
a quell’ ora non avrebbero avuto più niente. Ignorante, 
si ; ma accorta, calcolatrice !

</p><p>— È vero che non sapeva leggere nè scrivere ?

</p><p>— Sapeva leggere soltanto nel libro delle devozioni
e in quello dei conti !

</p><p>Frattanto don Cono avvicinavasi, a passo di formica, 
alla seconda iscrizione :

</p><pre class="level1">ORBATA
DEL TUO FIDO CONSORTE
NEL MORTALE VIAGGIO
VECE FACESTI
AL TUOI FIGLI
DEL PADRE LORO.
</pre><p><span style="display: none;" class="page">25</span></p>

<p>Prima ancora di scorgere i caratteri, don Cono che 
la sapeva a memoria, recitò l’epigrafe al barone, fer- 
mandosi un poco a ciascuna parola, più a lungo ad ogni 
capoverso, gestendo con la mano come se spruzzasse 
acqua benedetta, per sottolineare i passaggi salienti :

</p><p>— Ignoro se approvate questo concetto : <span class="italics" title="italics">orbata….</span>
<span class="italics" title="italics">vece facesti….</span>

</p><p>Ma nuove ondate della folla lo divisero la seconda 
volta dal compagno. Veniva ora dalla terrazza e dalle 
scalinate un vasto sussurro, perchè i rintocchi del 
mortorio annunziavano finalmente la partenza del corteo 
dal palazzo.

</p><p>Intorno alla casa Francalanza c’era sempre una fiera, 
per le tante carrozze aspettanti, pel tanto popolo fre- 
mente d’impazienza. Dal portone socchiuso vedevasi 
un’altra folla ragunata nei due cortili, uno sciame di 
servi con le livree nere che andavano e venivano, il 
maestro di casa senza cappello che s’affannava a dar 
ordini, la carrozza di gala a quattro cavalli che sarebbe 
servita da carro funebre. Quando finalmente le due pe- 
santi imposte girarono sui cardini, tutte le teste si vol- 
tarono, tutte le persone s’ alzarono sulle punte dei 
piedi. Veniva innanzi la fila dei frati cappuccini con la 
croce, poi la carrozza funebre, dentro alla quale si ve- 
deva il feretro di velluto rosso, fiancheggiata da tutta 
la servitù con le torce in mano ; poi l’ Ospizio Uzeda 
dei vecchi indigenti, tutti a testa nuda ; poi le ragazze 
dell’ Orfanotrofio coi veli azzurri pendenti fino a terra ; 
poi tutte le carrozze di famiglia : altri due tiri a quattro, 
cinque tiri a due, e poi ancora un altro gruppo di gente : 
una quarantina d’uomini, la più parte barbuti, con le 
giubbe di velluto nero, anch’ essi coi ceri in mano.

</p><p>— Chi sono ?... Di dove spuntano ?...

</p><p>Erano i zolfai delle miniere dell’ <span class="italics" title="italics">Oleastro</span> chiamati 
a posta da Caltanissetta per l’accompagnamento della 
padrona : quest’ultimo accessorio finiva di sbalordire 
tutti quanti : ancora non s’era vista una cosa simile !... 
Ma gli equipaggi che s’ avanzavano da ogni parte per
<span style="display: none;" class="page">26</span>mettersi in fila sbaragliavano la calca : tiri a quattro 
che venivano a prendere i primi posti, tiri a due che 
rinculavano scalpitando tra un fitto schioccar di fruste ;
e i curiosi, a rischio di lasciarsi pestare sotto i piedi 
delle bestie, li venivano riconoscendo dagli stemmi degli 
sportelli e anche dai cocchieri :

</p><p>— Il duca Radalì.... il principe di Roccasciano.... il 
barone Grazzeri.... i Cùrcuma.... i Costante.... non 
manca nessuno !…

</p><p>Di repente tutti si volsero a un lontano vocìo :

</p><p>— Che è ?... Che cos’ è stato ?... La carrozza di Tri- 
gona !... Il cocchiere non vuole andare in coda, gli altri 
non cedono il posto.... Ha ragione !... Questi sono 
soprusi !...

</p><p>Il cocchiere del marchese Trigona, appunto, quan- 
tunque guidasse un trespolo tirato da due ronzinanti, 
non voleva mettersi in coda dove c’ erano le carrozze 
dei non nobili più belle della sua. E Baldassarre, tutto 
in sudore per la fatica sostenuta nell’ ordinare il corteo, 
nel far rispettare le precedenze, s’ avanzava per dar ra- 
gione al cocchiere, aprendosi a stento il varco tra la folla, 
allungando ceffoni ai monelli che gli si mettevano fra 
i piedi, ingiungendo : « Largo !... largo !... » mentre 
una buona metà dell’accompagnamento s’ era avviata.

</p><p>Il mortorio sonato da tutte le chiese della città chia- 
mava gente da ogni parte sul suo passaggio ; ma spe- 
cialmente il campanone della cattedrale sospingeva a 
frotte i curiosi. Sonava a morto solo pei nobili e i dottori,
e il suo <span class="italics" title="italics">nton-nton</span> grave e solenne costava quattr ‘onze 
di moneta ; talchè la gente, udendo la gran voce di 
bronzo, diceva : « Se n’è andato qualche pezzo grosso ! »

</p><p>E ancora buon numero di carrozze, dopo quella di 
Trigona, aspettavano d’ incamminarsi, che già la testa 
del corteo fermavasi ai Cappuccini.

</p><p>Impossibile portare in chiesa la bara dalle scale.. Non 
già che pesasse molto, chè anzi era vuota ; ma la ressa, 
sulle scale, cresceva, nessuno poteva andare nè avanti 
nè indietro, solo il cannone avrebbe potuto far luogo.
<span style="display: none;" class="page">27</span>Bisognò girare la situazione, aprire un varco fra la 
turm che gremiva la salita del Santo Carcere e di 
San Domenico e portare il feretro dal convento e dalla 
sacrestia : trascorse quasi un’ora prima che fosse posto 
sul catafalco.

</p><p>I onatori avevano già preso posto sul palco e sfo- 
dera o i loro strumenti, i frati accendevano con le 
cann lunghe i ceri dell’ altar maggiore. E i curiosi 
stipai nella chiesa, continuando a parlar della morta, 
si ri olgevano insistentemente una domanda e si pro- 
ponevano una quistione : « Chi sarà erede ?... » No- 
bili e plebei, ricchi e poveri, tutti volevano sapere che 
direbbe il testamento, come se la morta avesse potuto 
lascir qualcosa a tutti i suoi concittadini. Aspettavano, 
al palazzo, l’arnivo del contino da Firenze e del duca da 
Palermo per leggere le ultime volontà della princi- 
pessa; e le opinioni, nel pubblico, erano diametral- 
mente opposte : alcuni sostenevano che tutto sarebbe 
anda o al contino ; ma, quantunque la defunta odiasse 
il prmogenito, era proprio possibile che lo diseredasse ? 
« No signore : tutto andrà al primogenito : è vero che 
non o poteva soffrire, ma è il capo della casa, l’ erede 
del principato !... »

</p><p> Ui nuovo pigia pigia troncò di botto ogni discorso, 
infitt la folla in fondo alla chiesa : entravano le orfa- 
nelle del Sacro Cuore con le vesti verdi e gli scialletti 
bianchi; Baldassarre, tutto vestito di nero, le dirigeva 
verso l’altar maggiore, ingiungendo :

</p><p> — Largo, largo, signori miei !...

</p><p>Ui bambino, mezzo soffocato tra la calca, si mise a 
strillire; un mendicante, riuscito ad entrare, inciampò 
conto un gradino d’altare e cadde per terra.

</p><pre class="level1">BENEFICENTE</pre><p></p>

<pre class="level1">COI DERELITTI</pre><p></p>

<pre class="level1">L’ OBOLO DELLA CARITÀ</pre><p></p>

<pre class="level1">TI FIA RESO</pre><p></p>

<pre class="level1">CENTUPLICATO</pre><p></p>

<pre class="level1">CON L’ ESPIATORIE PRECI.
<span style="display: none;" class="page">28</span></pre><p></p>

<p>Don Cono declamava, a bassa voce, l’ altra iscrizione 
al canonico Sortini che aveva pescato tra la folla :

</p><p>— Conciliar l’ invenzione del concetto con la venustà 
della forma : difficoltà precipua dello stile epigrafico.... 
<span class="italics" title="italics">L’obolo.... centuplicato….</span> non so se mi appongo....

</p><p>Adesso l’altar maggiore era tutto una fiamma, dai 
tanti ceri ; il movimento dei frati e dei sagrestani cre- 
sceva ; sul palco della musica accordavano gli stru- 
menti, un clarino sospirava, gli archetti stridevano, un 
contrabasso borbottava ; e Baldassarre, aiutato dai 
camerieri di tutta la parentela, vestiti di nero anch’essi, 
faceva disporre due file di sedie pei vecchi e le orfa- 
nelle : le sedie, tenute alte sulla folla, parevano navigare 
sul mar delle teste, e poichè sempre nuova gente entrava 
a furia, la ressa era terribile. I fiati, l’odor di mocco- 
laia, il caldo della giornata facevano della piccola chiesa 
una bolgia ; alcune donne erano già svenute, in due o 
tre punti si litigava fra chi voleva spingersi avanti e chi 
non voleva tirarsi indietro ; ma nessuno si decideva ad 
andarsene ; e negli angoli, lungo i muri, avanti agli 
altari, i curiosi, gli scioperati rifacevano la storia della 
morta e della famiglia, ne commentavano le stra- 
vaganze :

</p><p>— La cassa con tre chiavi !... Sarà tanto più diffi- 
cile tornare a questo mondo !... E la tonaca e il ro- 
sario !... Tanta penitenza con un funerale da regina !

</p><p>A voce più bassa le male lingue aggiungevano :

</p><p>— Dopo l’allegra vita !...

</p><p>Accanto alla pila dell’acqua santa, in mezzo a un 
crocchio di nobilastri invidiosi e a corto di quattrini, 
don Casimiro Scaglisi annunziava :

</p><p>— E il principe ? Non sapete che ha fatto il prin- 
cipe ? Quand’ebbe la notizia della morte della madre, 
scappò al Belvedere senza far chiudere il portone, per 
avere il tempo d’arrivar solo alla villa, e senza avvertir 
Ferdinando alla Pietra dell’Ovo....

</p><p>Alcuni protestarono : don Casimiro confermò :

</p><p>— Se ve lo dico io !... Per aver tempo di maneg- 
giarsi, di far sparire carte e denari !
<span style="display: none;" class="page">29</span>Tutt’ intorno scrollavano il capo : don Casimiro par- 
lava così per astio, giacchè fin a tre giorni addietro 
era sato lavapiatti di casa Francalanza, ma fin da 
quando la principessa era andata in campagna, il prin- 
cipe ion l’aveva più ricevuto, credendolo iettatore.

</p><p>— Del resto, scusate, — gli facevano osservare — 
che lisogno aveva mai il principe d’allontanare Fer- 
dinando ?

</p><p>Sissignori, fa la vita del Robinson Crusoè alla 
Pietri dell’Ovo, non s’occupa d’affari e in famiglia lo 
chianano il Babbeo, col soprannome messogli da sua 
made. Ma che vuol dire? Babbeo o no, il principe 
non voleva nessuno dei suoi tra i piedi !... Vi dico che 
lo so di sicuro !

</p><p>Un altro osservò:

</p><p>— Non parlate male di Ferdinando; con le sue 
mane non fa male a nessuno; è il migliore di tutta 
la casata.

</p><p>— Tanto che non parrebbe dello stesso seme.... — 
rispose don Casimiro.

</p><p>— Sst, sst ! Siamo in chiesa, — gl’ ingiunsero.

</p><p>— Passa don Cono.

</p><p>Don Cono adesso traversava la chiesa per leggere 
l’ iscrizione posta sulla pila dell’acqua benedetta; come 
fu giunta vicino al crocchio, lo fermarono:

</p><p>— Don Cono !... Don Cono !... Voi che avete la vista 
lunga ; come dice lassù ?

</p><p>E don Cono compitò :

</p><pre class="level1">IN QUESTO TEMPIO
OVE IL FRALE SI ACCOGLIE
DELLA BEATA UZEDA
CORROBORATE
FIENO LE PRECI
DALL’ INTERCESSORA PARENTE</pre><p></p>

<p>— Bellissimo ! Bravo !... Bene l’ <span class="italics" title="italics">intercessora</span>.... — 
eschmarono in coro; ma un <span class="italics" title="italics">sst</span> prolungato passò di 
repinte di bocca in bocca : il maestro Mascione, appol<span class="soft-hyphen">-</span><span style="display: none;" class="page">30</span>laiato in cima al palco dell’orchestra, aveva picchiato
tre colpi sul leggio ; e le conversazioni morirono, tutte
le teste si volsero verso i sonatori. In mezzo all’atten<span class="soft-hyphen">-</span>zione generale don Casimiro urtò a un tratto col gomito
i vicini, esclamando piano :

</p><p>— Guardate ! Guardate !

</p><p>Entrava in quel punto, protetto contro la folla dal
servitore, il vecchio don Alessandro Tagliavia : nono<span class="soft-hyphen">-</span>stante l’età, reggeva ancora diritta l’alta persona e
dominava la folla con la bella testa bianca e rosea, dagli
occhi chiari com’acqua marina e dai baffi bionditi dal
tabacco. Non potendo avanzare, guardava da lontano il
catafalco, il palco della musica, le tabelle degli epitaffii ;
e intanto, nel silenzio fattosi come per incanto, l’or<span class="soft-hyphen">-</span>chestra intonava il preludio : un lungo gemito, suoni
rotti in cadenza come da brevi singulti si diffondevano
per la chiesa, e le <span class="italics" title="italics">piangenti</span> riprendevano a lacrimare,
mentre i monaci, dinanzi all’altare, cominciavano le
genuflessioni. Molti capi si chinarono, al sordo vociò
sottentrò un raccoglimento profondo.

</p><p>— Guardate!... — ripetè don Casimiro, nel gruppo
accanto alla pila. — È venuto a dirle l’ultimo addio!

</p><p>Tutti avevano gli occhi fissi sul vecchio : il lava<span class="soft-hyphen">-</span>piatti a spasso continuò, interrompendosi quando l’or<span class="soft-hyphen">-</span>chestra taceva :

</p><p>— Ed io che me lo rammento piangere come un
bambino.... come un disperato___ quando la morta lo
lasciò per Felice Cùrcuma.... dopo quello che c’èra
stato fra loro !... Adesso lei è a marcire al colatoio….
Lui camperà vent’anni ancora : una salute di ferro....
— A voce più bassa, mentre le trombe tratto tratto
squillavano e le voci cantavano <span class="italics" title="italics">Requiem aeternam dona
eis, aggiunse</span> : — Ed ha la sua brava ragazza, in una
villetta al Borgo…. Tutte le sere le passa con lei !...

</p><p>Il vecchio tentava ancora di avvicinarsi ad una iscri<span class="soft-hyphen">-</span>zione ; ma poichè, principiata la messa, nessuno più si
moveva, tornò indietro. Giunto sulla porta della chiesa,
colpendogli l’aria fresca la fronte, si calcò il cappello
sulla testa che non era ancor fuori.
<span style="display: none;" class="page">31</span>— <span class="italics" title="italics">Sic transit gloria mundi!</span>…

</p><p>Però, passato il primo effetto della musica, le conver<span class="soft-hyphen">-</span>sazioni andavano qua e là riappiccandosi ; e Raciti, il
primo violino del <span class="italics" title="italics">Comunale</span>, borbottava in mezzo agli
sconosciuti :

</p><p>— Bell’apparato, non c’è che dire ; bella funzione !...
La quistione è di sapere chi pagherà !

</p><p>Era furente, dopo che il signor Marco aveva prefe<span class="soft-hyphen">-</span>rito la messa di Mascione a quella di suo figlio ; ma si
consolava sparlando della casata : non c’era l’eguale
per la stitichezza nel pagare ; e Titta Caruso, il bollet<span class="soft-hyphen">-</span>tinaio del teatro, ne sapeva qualcosa, costretto com’era
ogni anno a far cento volte le scale del palazzo prima
di vedersi pagato l’appalto del palchetto : oggi non
c’era il principe, domani non c’era la principessa,
un’altra volta mancava pel signor Marco, poi erano
tutti in campagna....

</p><p>— Mio figlio Salvatore non voleva offrir loro la sua
messa? Meglio sonarla gratis per le anime del Purga<span class="soft-hyphen">-</span>torio ; almeno se ne guadagna altrettanta salute al<span class="soft-hyphen">-</span>l’anima !

</p><p>E voltò le spalle, furioso, per andarsene, mentre
intonavano il <span class="italics" title="italics">Tuba mirum</span> rubato al Palestrina !... Come
lui, erano venuti in chiesa quanti eran corsi nei primi
momenti al palazzo per offrire i loro servigi ; ma i
rimasti a mani vuote tiravano adesso in ballo le storie
d’avarizia e d’intima spilorceria di quella famiglia il
cui lusso era solo apparente : la principessa, una volta,
non aveva fatto citare dinanzi al giudice il suo calzo<span class="soft-hyphen">-</span>laio perchè le restituisse il prezzo di un paio di scarpe
non riuscite di suo gradimento ? E in cucina, il cuoco
non aveva l’ordine di scolar l’olio rimasto nella pa<span class="soft-hyphen">-</span>della dopo la frittura per riconsegnarlo alla padrona?

</p><p>— Più sono ricchi, cotesti porci, più sono spilorci !...

</p><p>Un <span class="italics" title="italics">zitti !</span> imperioso troncò le chiacchiere : l’orchestra
intonava il <span class="italics" title="italics">Che dirò io misero ?</span> e la gente che stava
attenta alla musica non voleva esser disturbata. Ma
dopo un momento le conversazioni si riannodarono.
<span style="display: none;" class="page">32</span>In certi crocchi di liberali, vantavano il patriottismo
del duca Gaspare, sotto voce, però, e guardandosi in<span class="soft-hyphen">-</span>torno per paura che qualche spia non udisse.

</p><p>— Un colpo al cerchio e un altro alla botte ! —
esclamava don Casimiro accanto alla pila. — In questa
casa chi fa il rivoluzionario e chi il borbonico ; così sono
certi di trovarsi bene, qualunque cosa avvenga ! La ra<span class="soft-hyphen">-</span>gazza Lucrezia non fa la liberale per amore di quello
sciocco di Benedetto Giulente ?...

</p><p>Il barone Carcaretta, unitosi ai maldicenti, protestò :

</p><p>— Non daranno mai un’ Uzeda a un Giulente !

</p><p>E don Casimiro :

</p><p>— Per questo io dico che il Giulente è uno sciocco....

</p><p>— Silenzio, eccoli lì.

</p><p>Il giovanotto infatti entrava in quel momento insieme
con suo zio don Lorenzo, il celebre liberale lavapiatti
del duca.

</p><p>— E così ? — domandò don Casimiro — quando la
farete questa rivoluzione ?

</p><p>— Non lo diremmo a voi, in ogni caso ! — rispose
Benedetto sorridendo.

</p><p>Allora l’altro si rivolse allo zio:

</p><p>— E il vostro amico, il duca ? Gli muore la co<span class="soft-hyphen">-</span>gnata, i suoi nipoti l’aspettano, e non parte subito?
Che sta macchinando ?

</p><p>— A voi che importa ?

</p><p>— A me ? Un fico secco ! Io non faccio il lavapiatti
a nessuna !

</p><p>— I lavapiatti — rispose don Lorenzo — dovete sa<span class="soft-hyphen">-</span>pere che io li ho tenuti sempre in cucina....

</p><p>— Silenzio!... Siamo in chiesa.

</p><p>La preghiera ieratica diceva giustamente : « <span class="italics" title="italics">Serbami
un posto nel gregge.</span> » Ma don Casimiro non voleva ri<span class="soft-hyphen">-</span>conoscere che il dispiacere di non goder più dell’ inti<span class="soft-hyphen">-</span>mità degli Uzeda lo animava contro di loro.

</p><p>— Bestioni ! — esclamò, quando i due Giulente si
allontanarono. — Mi diranno poi come finirà loro,
con quei birbanti !
<span style="display: none;" class="page">33 </span>
</p><p>Il principe di Roccasciano, che aveva girato per la
chiesa sballottato dalla folla, fu sospinto in mezzo al
gruppo ; tutta la sua persona, così piccola e magra che
pareva fatta in economia, esprimeva uno straordinario
stupore :

</p><p>— Signori miei, che funerale! che spesa!... Ci sa<span class="soft-hyphen">-</span>ranno per lo meno cent’onze di cera! E l’apparato ! La
messa cantata ! Io vi so dire che per la felice memoria
di mio padre spesi sessantotto onze e tredici tarì, e
che feci? Niente !... Qui vi dico che ci sono spese cen<span class="soft-hyphen">-</span>t’onze di sole torce....

</p><p>— Sst.... il <span class="italics" title="italics">Lux aeterna</span>.

</p><p>Ad ogni passaggio della messa operavasi un rime<span class="soft-hyphen">-</span>scolamento nella folla : alcuni tentavano uscire, la più
parte mutavan di posto, giravano intorno al catafalco,
andavano a leggere le iscrizioni. Restava a don Cono
da verificar l’ultima; don Casimiro gli si pose alle co<span class="soft-hyphen">-</span>stole, seguito da parecchi della comitiva.

</p><pre class="level1">AHI DURA MORTE</pre><p></p>

<pre class="level1">IL PIANTO</pre><p></p>

<pre class="level1">D’UNA ILLUSTRE PROSAPIA</pre><p></p>

<pre class="level1">D’UN POPOLO INTERO</pre><p></p>

<pre class="level1">A DISARMARE IL TUO BRACCIO</pre><p></p>

<pre class="level1">NON VALSE.</pre><p></p>

<p>— Benissimo ! — fece don Casimiro. — La prosapia
è illustre : discende difilato dall’anche d’Anchise. Il po<span class="soft-hyphen">-</span>polo piange : non vedete le lacrime ? — e mostrava
quelle d’argento che frangiavano l’addobbo funebre. —
Piangono anche le ragazze dell’Orfanotrofio…. pen<span class="soft-hyphen">-</span>sando che andranno a finir cameriere dell’illustre
principe....

</p><p>— Parmi sconvenga…. — obbiettò don Cono.

</p><p>— E v’accerto io che sono tutti disperati per questa
morte, dal gran bene che si vogliono in casa. Poh ! Non
possono stare un giorno senza abbracciarsi e baciarsi….

</p><p>— Parmi sconvenga....
— Prudenza, signori miei…. siamo in chiesa!
<span style="display: none;" class="page">34</span>
</p><p>Giusto, la ripresa del <span class="italics" title="italics">Dies irae</span> assordava tutti ; i
frati erano scesi verso il catafalco, benedicendo ; la
musica intonava il <span class="italics" title="italics">Libera me</span>, riprendeva le frasi del
principio, implorava il <span class="italics" title="italics">Requiem</span>. « È finito?... Se Dio
vuole ! » E un rimescolamento generale : chi era rimasto
lontano dal catafalco e dalle iscrizioni vi si dirigeva ;
molti che non reggevansi più in piedi dalla stanchezza,
s’avvicinavano alle porte ; ma lì la confusione e la
ressa ricominciavano più grandi ; perchè tutta la gente
rimasta fuori, credendo che, finita la messa, fosse age<span class="soft-hyphen">-</span>vole entrare, s’affollava tumultuosamente, cozzando
contro quelli che volevano uscire, travolgendo gli
storpi, i ciechi e i mutilati che arrischiavano nuova<span class="soft-hyphen">-</span>mente di tender la mano ai passanti. « Adagio !... I
piedi !... Che maniera ! » e dominando quel vocìo veniva
dalla piazza un incessante scalpitar di cavalli : le car<span class="soft-hyphen">-</span>rozze del corteo funebre che sfilavano una dopo l’altra,
andandosene.

</p><p>Il principe di Roccasciano, affacciato dalla terrazza,
le veniva numerando :

</p><p>— Sette tiri a quattro, sessantatre carrozze padro<span class="soft-hyphen">-</span>nali, dodici di rimessa — disse, quando passò l’ultima.
E fece il conto: — A dodici tarì l’una, tolte quelle
di famiglia, sono trentaquattr’onze !...

</p><p>Allora l’onda degli spettatori cominciò a disperdersi.
I poveri rimasti accoccolati lungo i muri poterono final<span class="soft-hyphen">-</span>mente trascinarsi ai loro posti ; ma oramai non passava
più nessuno.

</p></div></textarea>
<input type="hidden" name="docid" value="italian/deroberto/ivicere/cap1">
<input type="hidden" name="version1" value="/Base/1920">
<input type="hidden" name="encoding" id="encoding" value="UTF-8"></input>
<input type="hidden" name="style" id="style" value="italian/deroberto"></input>
<input type="hidden" name="format" id="format" value="TEXT"></input>
<input type="hidden" name="section" id="section" value="cap1"></input>
<input type="hidden" name="author" id="author" value="De Roberto"></input>
<input type="hidden" name="title" id="title" value="I Vicerè"></input>
<input type="hidden" name="description" id="description" value="Edizione del 1920, Capitolo 1"></input>
</form>
</body>
</html>

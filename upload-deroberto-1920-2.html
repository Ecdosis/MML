<TEI>
<text>
<body>
<div type="section"><pb n="34"/><h2 class="h2" title="h2">II.</h2>

<p>Verso sera, mentre la servitù raccolta nel cortile
commentava ancora la magnificenza del funerale, arrivò
dalla via di Messina il conte Raimondo con la contessa
Matilde. Baldassarre, udendo il tintinnio delle sona-
gliere, si precipitò giù per lo scalone e arrivò allo
<pb n="35"/>sportello della corriera giusto nel momento che questa
arrestavasi e che il padrone saltava giù.</p>
<p>— Chi c’è ? — domandò il contino, troncando con
voce breve le cerimonie di Baldassarre e mostrando le
carrozze allineate nella corte.</p>
<p>— Visite pel signor principe, Eccellenza…. — e su-
bito il maestro di casa prese l’aspetto grave e triste
conveniente alla circostanza luttuosa.</p>
<p>Il conte s’avviò per lo scalone senza curarsi della
moglie nè del bagaglio. Baldassarre, a capo chino,
offerse il gomito alla signora contessa, ma ella smontò
senza appoggiarsi. « Più bella che mai ! » giudicavan
le donne che le si appressavano rispettosamente,
« quantunque un po’ dimagrata, in verità…. » La moglie
del portinaio osservò anche : « Pare più afflitta lei del
contino.... » E con che dolce voce pregava che portas-
sero su le valige e i sacchi da notte, e rispondeva al :
« Benvenuta, Eccellenza ! » dei servi, informandosi della
loro sal te, domandando a Giuseppe se il suo bambino
stava bene e a donna Mena se la sua figliuola s’era-
maritata !...</p>
<p>Su, nelle anticamere, il principe e Lucrezia vennero
incontro al fratello ed alla cognata. Raimondo si lasciò
baciare dalla sorella, e stretta la mano che Giacomo
gli tendeva, entrò nella Sala Gialla, zeppa di gente al
pari della Rossa, poichè, tolto il divieto di lasciar
salire i soli prossimi parenti, ora i cugini in quarto e
in quinto grado, gli affini, gli amici venivano in pro-
cessione a condolersi della gran disgrazia. Tutti, all’ap-
parire della contessa Matilde, si levarono, ad eccezione
di don Blasco e di donna Ferdinanda. Quest’ultima,
quando la nipote le baciò la mano, borbottò un : « Ti
saluto » freddo freddo ; quanto a don Blasco, non le
rispose neppure. Egli vociava, gesticolando :</p>
<p>— Vogliono il resto? Ah; vogliono il resto? Se vo-
gliono il resto, non hanno da far altro che chiederlo !...</p>
<p>L’incontro del Priore con Raimondo fu osservato da
tutti : il Priore che stava seduto accanto a monsignor
<pb n="36"/>Vescovo col Vicario e parecchi canonici, appena scorto
il fratello s’alzò e gli aperse le braccia : Raimondo si
lasciò abbracciare un’altra volta, ma quelle dimostra-
zioni d’affetto lo seccavano visibilmente. Poi il prin-
cipe lo condusse via, e tutti ripresero i loro posti e i
discorsi interrotti.</p>
<p>In un gruppo di pezzi grossi dove c’erano, fra gli
altri, il presidente della Gran Corte, il generale e alcuni
senatori municipali, don Blasco continuava a fiottare
contro i rivoluzionarii e i quarantottisti che minaccia-
vano d’alzar la coda. Non era bastata loro la famosa
lezione spiegata da Satriano? Volevano il resto? Sa-
rebbero stati immediatamente serviti !</p>
<p>— Ma la colpa più grande credete forse che sia dei
sanculotti o di quel ladro di Cavour ? È di quei ruffiani
che per la loro posizione dovrebbero sostenere il Go-
verno e invece si mettono coi morti di fame !</p>
<p>Egli l’aveva principalmente col fratello duca che s’era
fitto in capo di fare il liberalone, lui, il secondogenito
del principe di Francalanza ! Il marchese di Villardita
approvava, chinando la testa, giudicando però che i ri-
voluzionarii, con o senza l’aiuto dei signori, sarebbero
rimasti cheti almeno per un altro mezzo secolo : la città
portava ancora i segni della terribile repressione del-
l’aprile Quarantanove : non erano del tutto scomparse
le tracce del fuoco e del saccheggio, e mezza popolazione
piangeva i morti, i condannati all’ergastolo, gli esiliati.</p>
<p>Il Priore, tornato a sedere accanto a Monsignore,
nel gruppo delle tonache nere, deplorava anch’egli, a
bassa voce, l’iniquità dei tempi per via della legge pie-
montese contro le corporazioni religiose ; e don Blasco,
nel crocchio opposto :</p>
<p>— Adesso fanno la guerra senza denari ! Rubando
la Chiesa di Cristo ! E quel celebre d’Azeglio ? Avete
letto il suo sproloquio ?...</p>
<p>Dalla parte delle donne la principessa se ne stava in
un angolo, un po’ alla larga, per evitar contatti. Donna
Ferdinanda, seduta vicino al principe di Roccasciano,
<pb n="37"/>parlava con lui d’affari, del raccolto, del prezzo delle
derrate, mentre la principessa di Roccasciano raccon-
tava alla baronessa Cùrcuma un suo sogno, la madre
che le era apparsa con tre numeri in mano : 6, 39 e
70, sui quali avea giocato dodici tarì di nascosto del
marito. Le ragazze Mortara e Costante, amiche di Lu-
crezia, parlavano d’abiti a quest’ultima, per divagarla,
quantunque ella non desse loro ascolto e rispondesse a
sproposito, com’era sua abitudine; ma la cugina Gra-
ziella teneva da sola animata la conversazione, rivol-
gendosi a tutti ed a ciascuno, passando da una sala al-
l’altra, chiacchierando d’abiti, di sarte, della Crimea,
del Piemonte, della guerra, del colera. Stanca del viag-
gio, la contessa Matilde parlava poco, aspettando di
ritirarsi nelle sue camere ; don Cono, venuto a metter-
sele vicino, le recitava tutte le epigrafi da lui composte
pel funerale : « M’è sovvenuto d’una variante ; bramo
il giudizio della contessa.... » E il cavaliere don Eu-
genio giudicava povertà il lusso dei moderni funerali a
paragone di quello di un tempo : « Nel 1692 fu perfino
emanato un bando, in via di prammatica, per impe-
dire l’eccedente sfarzo delle cerimonie mortuarie ! »</p>
<p>Tutti s’alzarono al sopravvenire di donna Isabella
Fersa con suo marito don Mario e con Padre Gerbini :
il Benedettino reggeva galantemente sul braccio un velo
della dama. Questa baciò tutte le Uzeda, fuorchè la
principessa, la quale, schivandosi, presentò :</p>
<p>— Mia cognata Matilde....</p>
<p>Donna Isabella strinse forte la mano alla contessa e
le si mise a sedere a fianco, sospirando :</p>
<p>— Che grande disgrazia ! Ma bisogna fare la volontà
di Dio!... Siete stati a Firenze?... Anche noi ci fummo
l’anno scorso; ma voialtri allora eravate a Milazzo__
Una sola bambina finora?... Il conte aspetta un ma-
schietto, naturalmente. Felice voi che avete una figlia :
v’invidio, contessa, sapete....</p>
<p>Padre Gerbini faceva intanto il giro delle signore,
discorrendo a lungo con le più giovani e belle, dicendo
<pb n="38"/>loro cose galanti e proibite. Egli prendeva le morbide
e bianche mani femminili, le teneva un poco fra le sue
egualmente bianche e inanellate, poi le baciava. Ve-
dendo rientrare il principe col fratello, lasciò le dame
per condurre Raimondo dinanzi alla Fersa.</p>
<p>— Il conte di Lumera…. donn’ Isabella Fersa, la
più bella dama del regno….</p>
<p>— Non gli creda, dice a tutte così.... — esclamò ella
sorridendo. — Sono dolente di conoscerla — riprese, con
altro tono di voce e stringendogli la mano — in questa
triste circostanza…. — Sospirò un poco, poi ricominciò :
— Giusto, la contessa mi diceva che arrivate da Fi-
renze....</p>
<p>— Direttamente. Ci siamo fermati appena a Messina.</p>
<p>— Per lasciar la bambina a vostro suocero. Avete
fatto bene! Com’ è questa Milazzo?</p>
<p>— Non me ne parli.</p>
<p>Per fortuna, egli ci stava il meno che poteva, sempre
attirato a Firenze, dove aveva tante amicizie. Come egli
citava i grandi nomi di Toscana, donna Isabella chinava
ripetutamente il capo in atto affermativo : « I Morsini,
sicuro.... i Realmonte…. »</p>
<p>La contessa volgeva supplici sguardi al marito, quasi
per dirgli : « Portami via…. » ma Raimondo non ces-
sava di parlare del suo tema favorito. Fersa gli s’avvi-
cinò un momento per stringergli la mano ed esprimergli
il proprio rammarico.</p>
<p>— Tuo zio il duca arriva domani ?</p>
<p>— Così m’ ha detto Giacomo.</p>
<p>— E del testamento ?</p>
<p>— Non si sa nulla.</p>
<p>Tra i discorsi di politica, di moda, di viaggi, quella
domanda curiosa era sussurrata qua e là, otteneva sem-
pre la stessa risposta. Il presidente della Gran Corte,
testimonio della consegna del testamento segreto fatta
dalla principessa al notaio l’anno innanzi, non sapeva
nulla intorno al contenuto della carta di cui aveva fir-
mato la busta, e i figli della morta erano al buio peggio
<pb n="39"/>degli estranei. Forse, se Raimondo fosse venuto a
tempo, quando sua madre lo aveva insistentemente
chiamato, egli avrebbe saputo qualcosa ; ma il conte,
divertendosi a Firenze, aveva fatto orecchio da mercante,
quasi non si trattasse dei suoi stessi interessi. Possi-
bile, allora, che la principessa non si fosse confidata
proprio a nessuno ? a qualcuno dei cognati ? a un uomo
d’affari, almeno? Di botto don Blasco, lasciando in
pace Cavour e la Russia :</p>
<p>— E allora, che sugo ci sarebbe stato ? — esclamò.
— Così fanno tutti coloro che ragionano, eh?... Ma in
questa casa la logica era un’altra!... Nessuno doveva
saper niente ! tutto si doveva fare a <hi rend="it">loro</hi> capriccio; sem-
pre <hi rend="it">chiusi,</hi> sempre <hi rend="it">misteriosi,</hi> come se fabbricassero
moneta falsa !</p>
<p>Il presidente scrollava il capo con bonomia, per
acquietare il monaco focoso ; ma questi proseguiva :</p>
<p>— Volete sapere che dirà il testamento? Domanda-
telo al confessore ! Sissignori : al confessore !... Voi al
confessore di che parlate ? Dei peccati, eh ? delle cose
di coscienza ?... Degli affari, naturalmente, incaricate
gli avvocati, i notai, i parenti, sì o no ?... Qui invece
il confessore scriveva il testamento : forse il notaio
impartiva l’assoluzione !</p>
<p>Alcuni sorridevano a quelle sparate, e le supposizioni
avevano libero corso. Il presidente era sicuro, checchè
si dicesse in contrario, che l’erede sarebbe stato il prin-
cipe, con un forte legato al conte ; e il generale confer-
mava : « Sicuramente, l’erede del nome ! » ma il barone
Grazzeri scrollava il capo : « Se non andarono mai
d’accordo ? » Don Mario Fersa, infatti, piano al cava-
liere Carvano, manifestava la sua opinione, secondo la
quale l’erede sarebbe stato Raimondo. Forse il contegno
di lui durante la malattia della madre, il costante ri-
fiuto di venire a vederla, potevano avergli un poco
nociuto ; ma la predilezione dimostrata dalla principessa
a quel figliuolo era stata troppo grande perchè in un
momento ne andassero dispersi gli effetti. « Non di-
<pb n="40"/>mentichiamo, » rammentava il cavaliere Pezzino, « che
la felice memoria non volle mai chiedere l’istituzione del
maiorasco appunto per esser libera di fare a modo suo. »
Dunque si sarebbe proprio visto questa enormità ? Il
capo della casa diseredato? erede Raimondo che non
aveva figli maschi ? diseredato il principe che aveva già
nel piccolo Consalvo il successore?... I lavapiatti, come
familiari della defunta, erano richiesti della loro opinio-
ne, ma essi che ne sapevano meno di tutti, rispondevano
evasivamente, per non far torto a nessuno. « E gli altri
figli? Ferdinando? Le donne?... » La curiosità, benchè
contenuta ed espressa sotto voce, era vivissima. Il con-
fessore, questo famoso Padre Camillo, non aveva par-
lato ? « Non c’ è, è a Roma da parecchi mesi ; e anche
ci fosse, non parlerebbe : è volpe fina…. » E tutti gli
sguardi si volgevano naturalmente a Giacomo ed a
Raimondo. Questi chiacchierava ancora con donna
Isabella, e pareva che il testamento materno fosse
l’ ultimo dei suoi pensieri, anzi che egli ignorasse perfino
la morte della madre ; il principe invece aveva un aspetto
più grave del consueto, quale conveniva alla tristezza di
quei giorni ; egli riceveva con espressioni di gratitudine
le reiterate condoglianze delle persone che si congeda-
vano. Alcune di queste però non riuscivano a trovarlo,
andavano via senza poterlo salutare ; e i familiari si
guardavano con la coda dell’ occhio, comprendendo.
Egli aveva una folle paura della iettatura, attribuiva
a una gran quantità d’ individui il funesto potere ; Stava
sulle spine in loro presenza, evitava di salutarli, con le
mani in tasca. Ma il presidente della Gran Corte,
appena alzatosi, se lo vide vicino :</p>
<p>— Se lo zio arriverà domani, presidente, fisseremo
per posdomani la lettura ?</p>
<p>— Quando credete, principe mio ! Sono agli ordini
vostri !...</p>
<p>— Veramente.... — aggiunse, abbassando la voce —
io non avrei tanta fretta…. anzi mi parrebbe una scon-
venienza verso la memoria di nostra madre…. Ma sa-
<pb n="41"/>pete come succede quando si è in molti…. quando bi-
sogna dar conto a tanti.... — E poichè suo fratello il
Priore se ne andava anche lui, insieme col Vescovo, li
avvertì entrambi, essendo Monsignore un altro dei
testimonii.</p>
<p>— Fate, fate voialtri.... — disse il Priore, disinteres-
sato. — Che bisogno avete di me ?</p>
<p>Ma Giacomo protestò :</p>
<p>— No, no; che vuol dire ! Bisogna fare le cose in
regola, per soddisfazione di tutti….</p>
<p>Siccome annottava, molti andavano via. Padre Ger-
bini, quantunque il Priore avesse dato l’ esempio, restò
ancora un poco a cicalare con le signore ; poi se n’ andò
anche lui. Restò, sbraitando contro i rivoluzionarii e la
cognata morta, don Blasco, che rientrava sempre l’ul-
timo al convento.</p>
<p>Adesso i servi accendevano le lampade ; e con le fine-
stre chiuse, il calore diveniva intollerabile nella sala.
La contessa si sentiva mancare e non vedeva più il
marito che aveva seguito donna Isabella nella Sala
Rossa a discorrere di Parigi. Ancora una volta aveva
accanto lo zio Eugenio e don Cono, i quali continuavano
a sviscerare le antiche cronache cittadine e citavano
con linguaggio fiorito roba latina.</p>
<p>— I funeri di Carlo V furono celebrati a presenza
del Vicerè Uzeda....</p>
<p>— La real cappella tolse luogo nel nostro Duomo,
ove vi fu eretta un’ altissima piramide ornata di busti
e personaggi, fra i quali l’ Italia, la Spagna, la Ger-
mania e l’ India....</p>
<p>— Per lo appunto ; anzi la epigrafe suonava così :

</p></div><div type="section"><p><hi rend="it">India moesta sedet Caroli posta funera Quinti….</hi>

</p></div><div type="section"><p>— E il disvenamento del corsier favorito ?</p>
<p>— Pei funerali di nostro nonno, alla più corta !
Quando morì il principe nostro nonno, si svenò il suo
cavallo di coscia....</p>
<p>— Uso barbarico anzichè no. Il nobil corsiere ri-
<pb n="42"/>gava di sangue la via finchè cadeva spirando l’ul-
timo fia....</p>
<p>A un tratto don Cono esclamò :</p>
<p>— Contessa, gran Dio !</p>
<p>Tutti accorsero. Era pallida e fredda, con gli occhi
rovesciati e le labbra dischiuse. Suo marito, accorso
anche lui con donna Isabella, disse :</p>
<p>— Non è nulla__ la fatica del viaggio…. — E piano,
quasi tra sè, mentre la portavano via : — Le solite
smorfie !...

</p></div><div type="section"><p>Giorni di continue novità, quelli ! Il domani, come
s’ aspettava, arrivò il duca. Mancava da cinque anni, e
nel primo momento la servitù e gli stessi parenti quasi
non lo riconobbero : quand’ era partito per Palermo
aveva un bel collare di barba alla borbonica, adesso
invece s’ era lasciato crescere il pizzo che dava un altro
carattere alla sua fisonomia. Tutti i nipoti gli baciarono
la mano ; egli s’informò della disgrazia e si scusò per
non esser venuto più presto; si scusò anche, pel di-
sturbo che gli dava, col principe, il quale gli aveva fatto
preparare al terzo piano le stanze da lui occupate nella
casa paterna prima di lasciarla. Ma il nipote protestò :</p>
<p>— Vostra Eccellenza non mi disturba, mi aiuta....
E in questo momento ho più bisogno dei suoi consigli...</p>
<p>— Saì nulla ?</p>
<p>— Nulla !</p>
<p>— Tua madre non avrà fatto, spero, una delle sue
pazzie....</p>
<p>— Quel che ha fatto mia madre sarà ben fatto !</p>
<p>Fu così stabilita la lettura pel domani, a mezzogiorno,
e il signor Marco ebbe ordine d’ avvertire il notaio, il
giudice e i testimonii perchè si tenessero pronti. Intanto
la notizia dell’arrivo del duca s’ era subito diffusa per
la città, e le prime visite gli furono annunziate che egli
non s’ era neppur riposato del viaggio. Venivano a cer-
carlo una quantità di persone che non si sapeva chi fos-
sero : donna Ferdinanda, a udire i nomi annunziati da
<pb n="43"/>Baldassarre : Raspinato, Zappaglione, sgranava tanto
d’ occhi ; don Blasco, da canto suo, soffiava come un
mantice ; ma il peggio fu verso sera, quando cominciò
una vera processione « di tutti i sanculotti morti di
fame, » gridava il monaco al marchese « che hanno
scroccato o vogliono scroccar quattrini a quell’ animale
di mio fratello ! » Mentre il duca dava udienza agli
amici, l’ Intendente Ramondino venne a far la sua visita
di condoglianza al principe, il quale lo ricevè nella Sala
Rossa, insieme col marchese di Villardita e don Blasco.
Questi, dimenticando che a San Nicola stavano per ser-
rare i portoni, fece una terribile sfuriata contro l’agita-
zione dei quarantottisti ; ma il rappresentante del go-
verno, stringendosi nelle spalle, pareva non desse im-
portanza ai sintomi di cui si buccinava : in verità, a
Palermo avevano arrestato qualche facinoroso; ma, al
fresco, le teste calde si sarebbero subito calmate.</p>
<p>— Perchè non fate venire altra truppa ? Perchè non
date un esempio ?... Il bastone ci vuole : sante nerbate !</p>
<p>Il monaco pareva inferocito ; ma il capo della pro-
vincia stringevasi nelle spalle : bastavano i soldati della
guarnigione ; non c’ era paura di niente ! Del resto, più
che sulle baionette, il governo faceva assegnamento sul-
l’influenza morale dei <hi rend="it">benpensanti….</hi> L’elogio era
diretto al principe, che se lo prese ; ma don Blasco
girava gli occhi stralunati come se, avendo un boccone
di traverso, facesse sforzi violenti per inghiottirlo del
tutto o vomitarlo.</p>
<p>— E il testamento della felice memoria ? — disse
l’ Intendente, curioso anche lui come tutta la città.</p>
<p>— Sarà aperto domani....</p>
<p>Entrò a un tratto il duca che strinse la mano al-
l’ Intendente e gli si mise a sedere a fianco. Allora don
Blasco s’alzò rumorosamente per andar via. E nell’ an-
ticamera, al marchese che lo accompagnava :</p>
<p>— Capisci? — gridò. — Tutto il giorno coi sancu-
lotti e adesso si strofina all’ autorità ! Son cose che
mi rivoltano lo stomaco !... In questa casa non metterò
più piede !
<pb n="44"/>
</p><p>Anche donna Ferdinanda, nella stanza di lavoro della
principessa, dov’ era raccolto tutto il resto della famiglia
e alcuni lavapiatti, fiottava contro il fedifrago; ma
quando Baldassarre annunziò, sull’uscio, credendo che
il duca fosse lì :</p>
<p>— Don Lorenzo Giulente e suo nipote cercano del
signor duca….</p>
<p>— Non se ne può più ! — proruppe la zitellona,
arrossendo fin nel bianco degli occhi. — È uno scan-
dalo ! Dovrebbe pensarci la polizia !</p>
<p>Don Mariano, con aria costernata, esclamò :</p>
<p>— Adesso anche il ragazzo !... È una cosa veramente
dispiacevole !... Passi lo zio, che è morto di fame;
ma il nipote ?...</p>
<p>— Il nipote ? — incalzò la zitellona. — Voi non
sapete che la volpe, quando non potè arrivare all’ uva,
disse che era acerba ?</p>
<p>Lucrezia, impallidita, teneva gli occhi bassi, strap-
pando la frangia della poltrona ; il principino Consalvo,
seduto vicino alla zia, domandò :</p>
<p>— Perchè l’uva ?</p>
<p>— Perchè ?... Perchè pretendevano il consenso reale
all’ istituzione del maiorasco ! E non avendolo ottenuto
si sono buttati coi sanculotti !... Il consenso reale !...
Come se non ci fosse un certo articolo 948 nel Codice
civile che canta chiaro ! — E sempre rivolta al ragazzo
il quale la guardava con gli occhi sgranati, recitò, ge-
stendo con un dito e cantilenando : — Potrà doman-
darsene l’istituzione (del maiorasco) da quegl’ individui
i di cui nomi trovansi inscritti sia nel <hi rend="it">libro d’ oro</hi> sia
negli altri registri di nobiltà, da tutti coloro che sono
nell’ attuale legittimo possesso di titoli per concessione
in qualunque tempo avvenuta, e finalmente <hi rend="it">da quelle
persone che appartengono a famiglie di conosciuta</hi><hi rend="sc">NO-
BIL-TÀ</hi> <hi rend="it">nel Regno delle Due Sicilie….</hi></p>
<p>— Io credo che i Giulente sono nobili — disse Lu-
crezia, prima che la zia finisse e senza alzare gli occhi.</p>
<p>— Io credo invece che sono ignobili — ribattè secco
<pb n="45"/>donna Ferdinanda. — Se possedevano documenti da far
valere, avrebbero ottenuto l’approvazione reale.</p>
<p>— Nobili di Siracusa…. — cominciò don Mariano.</p>
<p>— O Siracusa o Caropepe, se avevano i titoli non
gli avrebbero negata l’ iscrizione nel <hi rend="it">Libro rosso !</hi></p>
<p>— Il <hi rend="it">Libro rosso</hi> è chiuso dal 1813 — annunziò
don Eugenio col tono di chi dà una notizia grave.</p>
<p>Lucrezia era rimasta a capo chino, guardando per
terra. Quando la zia potè credere d’averla ridotta al
silenzio, la ragazza riprese :</p>
<p>— I Giulente sono nobili di toga.</p>
<p>Un risolino fine fine della zitellona le rispose :</p>
<p>— Gli asini credono che la nobiltà di toga sia para-
gonabile a quella di spada!... Che differenza passava
tra i sei giudici del Real Patrimonio, don Mariano?
I tre di cappacorta, erano nobili — <hi rend="it">nobili !</hi> — e i tre
di cappalunga, <hi rend="it">giurisperiti….</hi><hi rend="sc">GIURISPERITI</hi> <hi rend="it">!</hi>… Adesso
sapete com’ è?... Tutti i mastri notai si credono al-
trettanti principi !... Un tempo c’erano i baroni da
dieci scudi, oggi ci sono quelli da dieci baiocchi….</p>
<p>Allora la ragazza s’alzò e andò via. Donna Ferdi-
nanda continuava a sorridere finemente, guardando la
contessa Matilde.

</p></div><div type="section"><p>Frattanto il signor Marco faceva disporre ogni cosa
nella Galleria dei ritratti per la lettura del testamento.
Il principe era stato un poco esitante sulla scelta del
luogo dove compiere la cerimonia : la Sala Rossa, di-
scretamente addobbata, capiva poca gente : il Salone
dei lampadari, vastissimo, non aveva altri mobili fuorchè
le lampade antiche pendenti dalla volta e gli specchi in-
castrati nelle pareti ; la Galleria, invece, conciliava la
grandezza con la sontuosità, perchè era vasta come due
saloni messi in fila, e arredata di divani e sgabelli e
mensole e tripodi dorati, e finalmente più degna, per le
generazioni d’avi pendenti in effige dai muri, della so-
lennità che radunava i nipoti. Nel mezzo di quella specie
di grande corridoio, l’amministratore generale fece
<pb n="40"/>disporre una gran tavola coperta da un antico tappeto
e provveduta d’ un monumentale calamaio d’ argento.
Intorno alla tavola dodici seggioloni a bracciuoli aspet-
tavano i testimonii e gl’ interessati : quello del principe,
più alto, volgeva la spalliera al grande ritratto centrale
del viceré Lopez Ximenes de Uzeda, a cavallo e in atto
di frenare la bestia con la sinistra e d’ appuntar l’ indice
destro al suolo come dicendo : « Qui comando io !. .. »
Torno torno, in alto e in basso, quanto la parete era
lunga, quant’ eran larghi i vani tra finestra e finestra
nella parete di contro, una moltitudine d’ antenati : uo-
mini e donne, monaci e guerrieri, vescovi e dottori,
dame e badesse, ambasciatori e vicerè, di faccia, di pro-
filo e di tre quarti ; vestiti d’ acciaio, di velluto, d’armel-
lino ; col capo coronato d’ alloro, o chiuso negli elmi, o
coperto dai cappucci ; con scettri e libri e bacoli e spade
e fiori e mazze e ventagli in mano.</p>
<p>Il giorno stabilito, prima del notaio, del giudice e dei
testimonii e d’ogni altro parente, spuntò don Blasco,
rodendosi le unghie. Entrato che fu, si mise a girare
per la casa ficcando gli occhi dappertutto, con le orec-
chie erte come un gatto, con le narici aperte quasi a
fiutare la preda. Subito dopo apparve donna Ferdinan-
da ; e la servitù, giù nella corte, osservava che i cognati
della morta, pei quali il testamento non aveva nes sun
interesse, erano più impazienti di conoscerlo che gli
stessi figliuoli. Ma oramai la curiosità di tutti era
divenuta insofferente e quasi nervosa : i lavapiatti so-
praggiungendo per aiutare il principe al ricevimento,
scambiavano esclamazioni : « Oramai ci siamo ! Fra
qualche mezz’ ora!... » Il Priore venne con Monsignor
Vescovo, riprotestando che la propria presenza era
inutile; il principe ripetè che voleva tutti. Il giudice
col notaio Rubino arrivò nello stesso tempo che il
marchese con la moglie e don Eugenio. Poi il presi-
dente della Gran Corte col principe di Roccasciano,
altri testimonii ; poi la cugina Graziella col marito,
poi ancora la duchessa Radalì, poi i parenti più lontani,
<pb n="47"/>i Grazzeri, i Costante, poi l’ultimo testimonio, il
marchese Motta; ma Ferdinando non si vedeva ancora.
E don Blasco, pigliando pel bottone del soprabito il
marchese, gli diceva :</p>
<p>— Scommettiamo che hanno dimenticato un’ altra
volta d’avvertirlo?</p>
<p>L’attesa fu penosa. Nessuno parlava più del testa-
mento, ma tutti gli sguardi erano rivolti alla cartella
del notaio. I più indifferenti, tuttavia, parevano il conte
Raimondo che chiacchierava con le signore e il prin-
cipe che parlava col presidente d’ una causa relativa
alla dote della moglie. Mentre il fratello minore, però,
saltava da un discorso all’altro con grande disinvoltura,
il principe faceva lunghe pause, durante le quali i suoi
occhi si fissavano, corrugati, e un pensiero modesto gli
velava la fronte.</p>
<p>Quando finalmente Ferdinando spuntò, stralunato,
assonnato, come caduto dalle nuvole, fu uno scandalo :
mentre perfino la servitù era già vestita di nero, egli
portava ancora l’abito di colore, e a don Blasco il quale
gli diceva : « Che diavolo hai fatto? » rispondeva, bal-
bettando : «Scusate…. scusate…. non ci pensavo
più.... »</p>
<p>All’invito del principe, passarono tutti nella Galleria :
il principe, il duca, il conte, il marchese, il cavaliere, il
signor Marco, il giudice col notaio e i quattro testi-
monii presero posto alla tavola ; gli altri sederono sui
divani tutt’ intorno : la principessa appartata in un an-
golo : donna Ferdinanda con Chiara e la cugina Gra-
ziella da una parte ; Lucrezia con la duchessa e la con-
tessa Matilde da un’altra : il Priore, seduto sopra uno
sgabello, incrociò le mani in grembo e alzò gli sguardi
al soffitto con moto di rassegnata indifferenza ; don
Blasco, appoggiato in piedi allo stipite della finestra
centrale, dominava l’adunanza come uno spettatore dif-
fidente dinanzi a una prova di prestigio.</p>
<p>— Vostra Eccellenza permette ? — domandò il no-
taio, e ad un gesto d’assenso del principe cavò dalla
<pb n="48"/>cartella un plico sul quale tutti gli occhi si fermarono.
Accertata l’incolumità dei suggelli, riscontrate le firme,
egli aprì la busta e ne tolse un quadernetto di due o
tre fogli. Dopo un breve scambio di cerimonie col giu-
dice, questi, in mezzo a un religioso silenzio, cominciò
finalmente la lettura :</p>
<p>« Io, Teresa Uzeda nata Risà, principessa di Fran-
calanza e Mirabella, vedova di Consalvo VII, principe
di Francalanza e Mirabella, duca d’Oragua, conte della
Venerata e di Lumera, barone della Motta Reale, Gi-
bilfemi ed Alcamuro, signore delle terre di Bugliarello,
Malfermo, Martorana e Caltasipala, cameriere di
S. M. il Re (che Dio sempre feliciti).</p>
<p>« In questo giorno 19 di marzo dell’anno di grazia
1854, sentendomi sana di mente ma non di corpo, rac-
comando l’anima mia a Nostro Signore Gesù Cristo,
alla Beata Vergine Maria ed a tutti i gloriosi Santi del
Paradiso e dispongo quanto segue :</p>
<p>« I miei amati figli non ignorano che nel giorno in
cui entrai in casa Francalanza ed assunsi l’ammini-
strazione del patrimonio, tali e tante passività obera-
vano la sostanza del mio consorte, che essa poteva con-
siderarsi, anzi era effettivamente distrutta ed alla vi-
gilia di venire smembrata tra i molteplici suoi creditori.
Spinta pertanto dall’affetto materno che mi spronava a
sacrificarmi pel bene dei miei figli amatissimi, io mi
accinsi fin da quel giorno all’opera del riscatto, la
quale è durata quanto tutta la mia vita. Assistita dai
consigli prudenti di ottimi amici e parenti, coadiuvata
dall’opera intelligente del signor Marco Roscitano, mio
amministratore e procuratore generale, con l’aiuto della
Divina Provvidenza alla quale ne rendo tutte le grazie
del mio cuore, io oggi mi trovo di avere non solamente
salvata ma anche accresciuta lo sostanza della casa.... »</p>
<p>Il signor Marco, al passaggio che lo riguardava,
aveva chinato rispettosamente il capo. Don Blasco,
sempre in piedi, mutò posto : lasciata la finestra si
mise dietro al giudice, in modo non solamente da udir
<pb n="49"/>meglio ma da verificare con l’occhio la fedeltà della let-
tura. Il principe teneva le braccia incrociate sul petto
e il capo un po’ chino ; Raimondo batteva un piede,
guardando per aria, seccato.</p>
<p>« Di tutta questa sostanza io sono l’unica e sola
donna e padrona, sì per la parte che rappresenta la
mia dote in essa investita, sì perchè il rimanente è
frutto dei miei capitali parafernali e dell’opera mia,
come ne fa ampia e piena fede il testamento del bena-
mato mio sposo Consalvo VII, il quale dice così…. »</p>
<p>Il giudice sostò un momento per osservare :</p>
<p>— Credo che possiamo saltare questo passo...</p>
<p>— Infatti.... È inutile — risposero parecchie voci....</p>
<p>Il principe invece, sciolte le braccia, protestò, guar-
dando in giro :</p>
<p>— No, no, io desidero che le cose si facciano in
piena regola.... Leggete tutto, di grazia.</p>
<p>« .... il quale dice così : « Sul punto di rendere a
Dio l’anima mia, non avendo nulla da lasciare ai miei
figli, perchè, come essi un giorno sapranno, il nostro
patrimonio avito fu distrutto in seguito a disgrazie di
famiglia, lascio ad essi un prezioso consiglio : di obbedir
sempre alla loro madre e mia diletta sposa, Teresa
Uzeda, principessa di Francalanza, la quale, come si è
finora sempre ispirata al bene della nostra casa, così
continuerà per l’avvenire a non avere altra mira fuorchè
quella di assicurare, col lustro della famiglia, l’avvenire
dei nostri figli benamati. Faccia il Signore che ella sia
ad essi conservata per mille anni ancora, e il giorno
che all’Onnipotente piacerà ridarmela compagna nella
vita migliore, seguano i miei figli fedelmente le sue
volontà, come quelle che non potranno esser dirette se
non al loro bene ed alla loro fortuna ».</p>
<p>« I miei cari figli, adunque, » continuava la testa-
trice, «non potranno dare miglior prova della loro af-
fezione e rispetto verso la memoria del padre loro e
mia, se non scrupolosamente rispettando le disposi-
zioni che io sono per dettare e i desiderii che esprimerò.
<pb n="50"/>
</p><p>« Io nomino pertanto…. » tutti gli occhi si fermarono
sul lettore, don Blasco chinossi ancora un poco per
meglio vedere lo scritto « eredi universali.... » e le labbra
del principe ebbero a un tratto un’impercettibile con-
trazione « di tutti i miei beni, esclusi quelli che intendo
siano distribuiti nel modo qui appresso indicato, i miei
due figli Giacomo XIV principe di Francalanza e Rai-
mondo conte di Lumera…. »</p>
<p>Il giudice fece una breve pausa, durante la quale il
vescovo e il presidente scrollarono il capo, guardandosi,
in atto di stupore approvativo. Il principe, incrociate
di nuovo le braccia, aveva ripreso l’atteggiamento da
sfinge ; soltanto era un poco pallido ; Raimondo pareva
non accorgersi dei sorrisi di congratulazione che gli
rivolgevano; donna Ferdinanda, con le labbra cucite,
passava a rassegna i progenitori pendenti dalle pareti.</p>
<p>« Intendo però, » riprese il lettore, « che nella di-
visione tra i due fratelli suddetti restino assegnati al
principe Giacomo i feudi della famiglia Uzeda da me
riscattati, e spettino a Raimondo conte di Lumera le
proprietà di casa Risà e quelle che in progresso di
tempo furono da me acquistate. Il palazzo avito toc-
cherà al primogenito ; ma mio figlio Raimondo avrà
l’uso, vita natural durante, del quartiere di mezzogiorno
e annesso servizio di stalla e scuderia. »</p>
<p>Con ripetuti cenni del capo, il presidente e Monsi-
gnore continuavano ad esprimere la loro approvazione ;
si udì anche il marchese mormorare : « Giustissimo. »
La cugina, ammutolita pel quarto d’ora, girava rapida-
mente gli sguardi dall’uno all’altro, come non sapendo
che pesci si pigliare. La lettura continuava :</p>
<p>« Usando successivamente del mio dritto di fare la
divisione agli altri miei figli legittimarii, e volendo dare
a ciascuno di essi una prova della mia particolare affe-
zione, assegno a ciascuno di essi, in compenso dei di-
ritti di legittima, altrettanti legati superiori alla quota
che loro spetterebbe per legge, nel modo qui appresso
descritto.
<pb n="51"/>
</p><p>« Eccettuo innanzi tutto quelli entrati in religione,
pei quali richiamo, confermo e completo le disposi-
zioni da me prese al tempo della loro professione, e cioè :</p>
<p>« Primo : in favore del mio diletto figlio Lodovico,
in religione Padre Benedetto della Congregazione Cas-
sinese, decano nel convento di San Nicola dell’Arena in
Catania, la dotazione di onze 36 (dico trentasei) annue,
assegnategli con atto del 12 novembre 1844.</p>
<p>«Secondo : in favore di mia figlia primogenita An-
giolina, in religione Suor Maria Crocifissa, monaca
nella badia di San Placido in Catania, come segno di
particolare soddisfazione e gradimento per l’obbedienza
osservata nel contentare il mio desiderio di vederla ab-
bracciare lo stato monastico, completo la mia disposi-
zione del 7 marzo 1852, ordinando che si prelevi dalla
massa dei beni la somma di onze 2000 (due mila) va-
lore del fondo denominato la <hi rend="it">Timpa,</hi> posto nel Bosco
etneo, contrada Belvedere, ordinando che coi frutti di
esso immobile siano celebrate tre messe quotidiane den-
tro la chiesa della predetta badia di San Placido, e
precisamente nell’altare del Crocifisso, dovendo tale
celebrazione aver principio in seguito alla morte della
predetta mia figlia Suor Maria Crocifissa, e intendendo
che durante vita della stessa i frutti si debbano da lei
percepire, a titolo di livello, vitaliziamente. Cessando
di vivere essa mia figlia, ordino che l’amministrazione
resti affidata alla Madre Badessa, <hi rend="it">pro tempore,</hi> della
prefata badia, alla quale superiora intendo che resti
conferita la facoltà di eleggere i sacerdoti celebranti,
e non ad altri.</p>
<p>« Venendo poi agli altri miei figli per eseguire la
divisione legittimaria, lascio al mio benamato Ferdi-.
nando…. » e Ferdinando che era stato a seguire il volo
delle mosche, si voltò finalmente verso il lettore, « la
piena ed assoluta proprietà del latifondo denominato le
<hi rend="it">Ghiande,</hi> situato in contrada Pietra dell’Ovo, territorio
di Catania, perchè conosco l’affezione particolare che
egli porta a questa terra da me concessagli in affitto
<pb n="52"/>con atto del 2 marzo 1847. E perchè detto mio figlio
abbia una prova speciale del mio affetto materno, intendo
che gli siano condonati, come infatti gli condono, tutti
gli arretrati della rendita da lui dovutami su detto la-
tifondo in virtù dell’atto sopracitato, a qualunque som-
ma essi arretrati siano per ascendere al momento del-
l’aperta successione. »</p>
<p>Testimonii e lavapiatti, con gesti e sguardi e som-
messe parole, esprimevano una sempre crescente am
mirazione.</p>
<p>« Restano così le mie due care figlie Chiara, mar-
chesa di Villardita, e Lucrezia ; a ciascuna delle quali,
affinchè esse lascino la proprietà immobiliare ai loro
fratelli e miei eredi, voglio che sia pagata, sempre a
titolo di legittima, la somma di 10.000 (dico dieci mila)
onze…. » quasi tutti adesso si voltarono verso le donne
con espressione di compiacimento, « tre anni dopo
l’aperta successione e con gli interessi, dal giorno del-
l’apertura, del cinque per cento; restando naturalmente
inteso che mia figlia Chiara debba conferire la sua
dotazione di duecento onze annuali di cui ai suoi capi-
toli matrimoniali. Inoltre come prova di gradimento per
le nozze da lei contratte con mio genero il marchese
Federico Riolo di Villardita, le lascio tutte le gioie da
me portate in casa Uzeda, che si troveranno a parte
inventariate e descritte ; intendendo che quelle avite
di casa Francalanza, da me riscattate dalle mani dei
creditori, restino, durante vita della mia diletta figlia
Lucrezia, a quest’ultima ; ma poichè essa ben conosce
che lo stato maritale non è confacente nè alla salute nè
al carattere di lei, voglio che ella ne goda a titolo di
semplice depositaria, e che alla sua morte vengano di-
vise in eguali porzioni tra il principe Giacomo e il
conte Raimondo miei eredi universali come sopra.</p>
<p>« Provvisto in tal modo all’avvenire dei miei figli
amatissimi, passo all’assegnazione delle seguenti ele-
mosine e legati pii da pagarsi dai miei eredi summen-
tovati, e cioè :
<pb n="53"/>
</p><p>« A Monsignor Reverendissimo il vescovo Patti, onze
cinquecento, una volta tanto, perchè le distribuisca ai
poveri della città o perchè ne faccia celebrare altret-
tante messe a sacerdoti bisognosi della diocesi, secondo
stimerà conveniente nella sua alta prudenza.... » Mon-
signore si mise a scrollare il capo, a dimostrazione di
gratitudine, di ammirazione, di rimpianto e di modestia
ad un tempo ; ma sopratutto d’ammirazione secondo
che il giudice leggeva le pietose disposizioni dei para-
grafi seguenti : « Alla Cappella della Beata Ximena
Uzeda, nella Chiesa dei Cappuccini in Catania, onze cin-
quanta annuali, per una lampada perpetua ed una messa
ebdomadaria da celebrarsi pel riposo dell’anima mia.
Alla chiesa dei Padri Domenicani in Catania, onze venti
annue per elemosina e celebrazione di altra messa ebdo-
madaria come sopra. Alla chiesa di Santa Maria delle
Grazie in Paterno onze venti come sopra. Ed alla chiesa
del monastero di Santa Maria del Santo Lume al Bel-
vedere, onze venti come sopra.</p>
<p>« Spetterà inoltre ai miei eredi osservare l’istituzione
dei seguenti legati, in favore dei creati che mi hanno
fedelmente servita ed assistita durante il corso delle
mie infermità, e cioè :</p>
<p>« Eccettuo innanzi tutto il mio amministratore e pro-
curatore generale signor Marco Roscitano, i cui eccel-
lenti servigi non potendo essere paragonati a quelli
d’un servo, non sono da compensare con moneta. » Il
signor Marco era diventato rosso come un pomodoro :
o per le lusinghiere parole, o perchè non gli toccava
altro che parole. « Lascio a lui pertanto gli oggetti
d’oro, le tabacchiere, spille ed orologi pervenutimi dal-
l’eredità di mio zio materno il cavaliere Risà, il cui
elenco si troverà fra le mie carte ; e faccio obbligo di
coscienza ai miei eredi di continuare ad avvalersi del-
l’opera sua, non potendo essi trovare persona che me-
glio di lui conosca lo stato del patrimonio e delle liti
pendenti, e che possa spendere maggior interesse per
il loro meglio. » Il principe pareva sempre non udire,
<pb n="54"/>con le braccia conserte e lo sguardo cieco. « Tra i
creati, lascio al mio cameriere Salvatore Cerra due tarì
al giorno, vitaliziamente ; altrettante alla mia cameriera
Anna Lauro. La somma di onze cento si paghi, una
volta tanto, al mio maestro di casa Baldassarre Crimi,
e di onze cinquanta al cocchiere maggiore Gaspare
Gambino, e di onze trenta al cuoco Salvatore Briguccia.</p>
<p>« Come piccoli ricordi ai miei amici destino inoltre :</p>
<p>« L’orologio grande con miniature e brillanti del fu
mio consorte, al principe Giuseppe di Roccasciano ; la
carabina del fu mio suocero a don Giacinto Costantino ;
il bastone col pomo d’oro cesellato don Cono Canalà ;
i tre anelli di smeraldo a ciascuno dei tre testimonii
del presente testamento solenne, escluso il principe di
Roccasciano suddetto.</p>
<p>« Indistintamente poi a tutti i miei congiunti : co-
gnati, nipoti, cugini, ecc., si paghino onze dieci cia-
scuno per le spese del corrotto.</p>
<p>« Fatto al Belvedere, scritto da persona di mia con-
fidenza sotto la mia dettatura, da me letto, approvato
e firmato. </p>
<p>« <hi rend="sc">TERESA UZEDA DI FRANCALANZA</hi> ».</p>
<p>Già qualche minuto prima che il giudice abbassasse
il foglio, don Blasco, lasciando la spalliera, aveva dato
segno che la lettura stava per finire ; e agli ultimi
passi i gesti approvativi ed ammirativi, le scrollate di
capo di ringraziamento erano stati generali ; ma appena
la voce del lettore si spense, il silenzio fu, per un istante,
così profondo che si sarebbe sentito volare una mosca.
A un tratto il principe, spinta indietro la sua seggiola :</p>
<p>— Grazie a voi, signori ed amici; grazie di cuore….
— cominciò, ma non finì ; chè i testimonii, alzatisi
anch’essi, lo circondarono, stringendogli le mani, strin-
gendo le mani a Raimondo, rallegrandosi con tutti :</p>
<p>— Non c’era veramente bisogno della lettura!... Si
sapeva bene che la felice memoria non avrebbe.... Un
modello di testamento !... Che saggezza ! Che testa !...</p>
<p>Monsignore, specialmente, approvava :
<pb n="55"/>
</p><p>— Non ha dimenticato nessuno ! Tutti possono es-
sere contenti….</p>
<p>E Ferdinando, Chiara, Lucrezia, tutti e tutte rice-
vevano la loro parte di congratulazioni mentre il notaio
e il giudice compivano le formalità del verbale. Ma don
Blasco, che appena finita la lettura aveva ripreso a ro-
dersi le unghie con più fame di prima, gironzolando
intorno intorno come un calabrone, acchiappò Ferdi-
nando mentre il presidente gli stringeva la mano e lo
trasse nel vano di una finestra :</p>
<p>— Spogliàti ! Spogliàti ! Siete stati spogliàti ! Spo-
gliàti come in un bosco !... Rifiutate il testamento, do-
mandate quel che vi tocca !</p>
<p>— Perchè ? — disse il giovane, attonito.</p>
<p>— Perchè ? — proruppe don Blasco guardandolo nel
bianco degli occhi, quasi volesse mangiarselo vivo,
quasi non potesse entrargli in mente l’idea di una
sciocchezza come quella del nipote, d’una ingenuità tanto
balorda. — Per questo ! — e giù una mala parola da
far arrossire gli antenati dipinti ; poi, voltate le spalle
a quel pezzo di babbeo, corse dietro al marchese :</p>
<p>— Rovinàti, spogliàti, messi nel sacco ! — gli spiat-
tellava, ficcandogli quasi le dita negli occhi. — Divi-
sione legittimaria? E come fa i conti?... Se accettate
cotesto testamento, siete gli ultimi.... — e giù un’altra
mala parola. — I conti ve li faccio io, in quattro e
quattr’otto ! E per te la collazione dell’assegno che
non avesti ! E neppure una parola sul legato di Calta-
girone ! Dichiara che rifiuti, seduta stante !</p>
<p>Il marchese, sbalordito da quella furia, balbettò :</p>
<p>— Eccellenza, veramente....</p>
<p>— Che veramente e falsamente mi vai...? O credi
che a me ne entri qualche cosa?... Io dico pel vostro
interesse, bestia che sei !</p>
<p>— Parlerò a mia moglie…. — rispose il marchese ;
ma allora il monaco, guardatolo un momento fisso, lo
mandò a carte quarantotto come quell’altro babbaccio,
e si diresse verso la marchesa,
<pb n="56"/>
</p><p>Questa era con tutte le altre signore che facevano
cerchio a donna Ferdinanda : la zitellona non esprimeva
il proprio parere, non rispondeva al cicaleccio degli
astanti : « Il giusto!... Tutti trattati bene !... Un mo-
dello di testamento.... » E la cugina Graziella alla prin-
cipessa : « Le male lingue volevano dire che la zia
avrebbe diseredato tuo marito ! Come se il bene che vo-
leva a Raimondo potesse impedirle di riconoscere in
Giacomo il capo della casa, l’erede del titolo ! » La du-
chessa Radalì, invece, con aria tra stupita e coster-
nata, confessava a don Mariano : « Non l’avrei mai
creduto ! Eredi tutti e due ? E allora la primogenitura
dove se ne va? Le case hanno proprio da finire ?... »
Ma la principessa, imbarazzatissima, non osava rispon-
dere, non lasciava con gli occhi il principe. Questi,
nel gruppo degli uomini che non cessavano di ripetere :
« Che saggezza ! che previdenza ! » dichiarava con voce
grave : « Ciò che ha fatto nostra madre è ben fatto…. »
mentre il Priore ripeteva a Monsignore : « La volontà
della felice memoria sarà certo legge per tutti…. » e
solo Raimondo pareva stufo dei rallegramenti, insof-
ferente delle strette di mano congratulatorie. Ma già
Baldassarre, spalancato l’uscio di fondo, entrava se-
guito da due camerieri che reggevano due grandi vassoi
di gramolate e di paste e di biscotti. Il principe comin-
ciò a servire i testimonii ; il maestro di casa si diresse
dalla parte delle signore.</p>
<p>— Rubati del vostro ! Spogliàti ! Ridotti in camicia !
— diceva frattanto don Blasco alla nipote Chiara che
era riuscito ad agguantare. — Per favorire quello sca-
pestrato che neppur si diede la pena di venirla a ve-
dere prima che crepasse ! E quell’altra villana ch’è ve-
nuta a ficcarsi qui dentro ! — Il monaco fulminava
di sguardi rabbiosi la contessa Matilde. — Vi lascerete
rubare così ? Qui bisogna agire subito, spiattellare
chiaro e tondo che rifiutate il testamento, che chie-
dete quel che vi viene....</p>
<p>— Io non so, zio....
<pb n="57"/>
</p><p>— Come non sai ?</p>
<p>— Parlerò a Federico....</p>
<p>Allora il monaco uscì fuori dei gangheri :</p>
<p>— E andate un poco a farvi più che benedire, tu,
Federico, tutti quanti siete, compreso io, più bestia di
tutti che me ne prendo !... Qui ! — ordinò a Baldassarre
che andava a servire la contessa, e presa una gramo-
lata, la bevve d’ un sorso, per temperar la bile che gli
saliva alla gola.</p>
<p>Suo fratello don Eugenio, zitto zitto, si ficcava a
pugni nelle tasche paste e biscotti, ne masticava a due
palmenti, ci beveva su bicchieri di Marsala, non acqua
inzuccherata, come uno che non è certo di far cola-
zione. Ciò nonostante badava ad approvare con grandi
scrollate di capo Monsignor Vescovo, il quale, vedendo
che il Priore don Lodovico rifiutava di rinfrescarsi a
motivo che era vigilia, dichiarava al presidente : « Un
angelo ! Tutto quel che è interesse mondano non l’ha
mai toccato ! Vivo esempio di virtù evangelica... » e il
presidente, con la bocca piena : « Famiglia esemplare ! »
confermava ; «dello stampo antico !... Dove mettete
quell’eccellente principe ? » E il principe, finalmente,
ridottosi in un vano di finestra con lo zio duca :</p>
<p>— Ha udito Vostra Eccellenza ?... — gli diceva con
riso amaro. — Quel che pareva impossibile è vero!...
La mia famiglia è rovinata !...</p>
<p>— Non credevo neppur io!... — esclamava il duca.
— Che gli avrebbe fatto una posizione privilegiata tra
i legittimarii, sì ; ma coerede?</p>
<p>— E perfino il quartiere qui in casa!... per farmi
un’onta ! La casa dei nostri maggiori ha da servire ai
Palmi !...</p>
<p>— Dev’esser contenta la Palmi ! — diceva ora la cu-
gina Graziella alla duchessa. — Suo marito coerede!...
Il povero Giacomo costretto a dividere col fratello !...
A me dispiace per quest’intrusa, che metterà ancora un
altro poco di superbia….</p>
<p>Pesavano sulla contessa Matilde gli sguardi irosi o
<pb n="58"/>severi di don Blasco, della cugina, del principe. Tutte
le volte che Baldassarre s’era diretto a lei per servirla,
qualcuno aveva fatto cenno al maestro di casa di ser-
vire un’altra o un altro. E adesso rimaneva lei soltanto ;
ma donna Ferdinanda, fatto venire il principino Con-
salvo, se lo mise a sedere sulle ginocchia e chiamò :</p>
<p>— Qui, Baldassarre....

</p></div>
</body>
</text>
</TEI>
